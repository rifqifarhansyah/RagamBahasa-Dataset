{"id": "327436", "revid": "12718", "url": "https://min.wikipedia.org/wiki?curid=327436", "title": "Urang Pubian", "text": "Urang Pubian Telu Suku atau disingkek urang Pubian adolah subetnik dalam masyarakaik Lampung nan mauni Kabupaten Lampung Tengah, Lampung Selatan, Tanggamus, Kota Metro jo Kota Bandarlampung, Lampung. Sacaro adat, urang Pubian tamasuak dalam masyarakaik adat Lampung Pepadun atau Lampuang Darek. Walau baitu, urang Pubian mamakai bahaso Lampung Api, bahaso nan biaso dipakai masyarakaik adat Lampung Saibatin atau Lampuang Pasisia. Samantaro sacaro garih katurunan, urang Pubian bagarih katurunan manuruik ayah atau patrilineal cando urang Pepadun lainnyo.\nAdat budayo.\nAdat.\nUrang Lampung adolah etnis nan tadiri dari kalompok masyarakaik nan baragam. Sacaro adat, urang Lampung tabagi duo yaitu Lampung Saibatin (Lampung Pasisia) jo Lampung Pepadun (Lampung Darek). Lampung Saibatin tabagi dalam 5 kalompok, yaitu Peminggir Melinting Rajabasa, Peminggir Teluk, Peminggir Sekala Brak, Peminggir Semangka, jo Komering (tamasuak urang Daya jo Ranau). Sasuai namonyo, Lampung Saibatin atau Pasisia tingga di pasisia Lampung inggo ka Bengkulu jo Sumatera Selatan. Samantaro Lampung Pepadun tabagi ateh kalompok Abung Siwou Mego (urang Abung), Megou Pak Tulang Bawang (urang Tulang Bawang), Buay Lima, jo Pubian Telu Suku (urang Pubian). Sasuai namonyo, urang Lampung Pepadun atau Darek tingga di darek atau pagunuangan Lampung (utara, tangah, jo timur Lampung). Dek hal iko, daerah Lampung tanamo jo semboyan \"Sai Bumi Ruwa Jurai\" (Minangkabau: Ciek bumi duo katurunan) nan marujuak pado duo adat dalam ciek daerah.\nUrang Pubian tabagi manjadi tigo suku, sasuai jo namonyo \"Pubian Telu Suku\" nan aratinyo \"Pubian Tigo Suku\". Katigo suku tasabuik antaro lain Buay Manyarakat (mauni Gedongtataan, Pagelaran, jo Kedaton Tanjungkarang), Buay Tamba Pupus (mauni Gedongtataan jo Pagelaran), sarato Buay Buku Jati (mauni kecamatan Natar).\nAdat Pepadun, adat nan dipakai urang Pubian, barasa dari kato \"pepadun\" nan aratinyo kurisi kayu nan dijadian singgasano untuak mamimpin. Singgasano ko panando kapamimpinan rajo-rajo Paksi Pak Skala Brak (karajaan Lampung mulo-mulo). Mukasuik lain dari kato pepadun adolah mamadukan sadoalah pandapaik pamimpin adat untuak manjadi putusan jo patimbangan rajo.\nGarih katurunan urang Pubian maanuik garih katurunan manuruik laki-laki atau patrinilineal. Sistem garih katurunan ko dipakai dalam adat Pepadun. Laki-laki mampunyoi kuaso adat ateh wilayah jo dunsanak sasukunyo. Laki-laki nan punyo kuaso ko disabuik \"punyimbang\"/\"penyimbang.\" Nan punyo hak untuak manjadi \"punyimbang\" adolah anak laki-laki partamo di antaro sudaro-sudaronyo. Inyo kamawarihan kapamimpinan ayahnyo ateh dunsanak nan bakarabaik atau sakaturunan.\nFalsafah iduik.\nUrang Pubian, cando urang Lampung lainnyo, mampunyoi falsafah iduik nan disabuik \"Piil Pesenggiri\" (prinsip harago diri). \"Piil\" bamukasuik \"raso\" atau \"pandirian nan musti tagak\", sadangkan pesenggiri bamukasuik \"mautamokan harago diri\". Falsafah Piil Pesenggiri dapek dikatokan subagai falsafah tantang raso jo pareso dek urang Lampung. Falsafah ko tadiri ateh ampek tunggak, di antaronyo \"Bejuluk Beadek\", \"Nemui Nyimah\", \"Nengah Nyappur\", jo \"Sakai Sambayan\". \"Bejuluk Beadek\" (Minangkabau: banamo bagala) mampunyoi arati baso urang Lampung musti mangarati jo namo baiak jo gala urang. \"Nemui Nyimah\" (Minangkabau: tangan tabukak) aratinyo suko manarimo jo mambari dalam kaadaan apopun, baiak suko jo duko. \"Nengah Nyappur\" (Minangkabau: iduik bamasyarakaik) aratinyo musti pandai bamasyarakaik sarato bamufakaik katiko ado masalah. \"Sakai Sambayan\" (Minangkabau: gotong royong) aratinyo suko manolong jo bagotong royong dalan hubuangan badunsanak/bakarabaik sarato katatanggaan. \nPanikahan.\nUrang Pubian sajak daulunyo maanuik sistem panikahan sacaro endogami, panikahan nan dilakukan ka urang nan samo badunsanak atau etnik nan samo. Panikahan cando ko masih acok dilakukan di kalangan Lampung Pepadun. Untuak maatasi hal ko, diadokan tradisi \"Ngankon\" atau \"Pengangkonan\". Tradisi \"Ngangkon\" marupokan tradisi maangkek anak dari lua suku manjadi bagian dari urang Lampung Pepadun inggo diakui manjadi urang Lampung Pepadun sacaro adat. Sapinteh adaik ko satujuan jo adat Malakok di Minangkabau. Tradisi ko daulu jarang dijalankan dek biasonyo panikahan balansuang di antaro sasamo urang Lampung. Namun, dek kini alah banyak urang pandatang mangko tradisi ko samakin acok dilakukan.\nPakaian adat.\nSiger.\nSiger atau \"sigokh\" adolah tutuik kapalo padusi Lampung nan tabuek dari logam nan dipakai sabagai tando aguang, basa, jo horomaik pado surang padusi. Siger biaso dipakai pado wakatu manari cangget, melinting, atau katiko alek-alek adat. Siger nan pakai urang Pubian adolah siger pepadun nan bantuaknyo samo disadoalah subetnik Lampung Pepadun.\nSiger pepadun mampunyoi ciri khas nan membedakannyo dari siger saibatin. Siger pepadun mampunyoi bantuak nan labiah panjang pado siger saibatin sarato salayang bantuaknyo cando rumah gadang Minangkabau dek lakuak-lakuaknyo. Siger pepadun barono kuniang ameh nan tasusun dari siger utamo, anak siger, jo hiasan kalopak bungo baringin.\nSiger utamo atau siger gadang talatak pado tingkatan bawah dari susunan siger pepadun nan mampunyoi sambilal lakuak (cando gonjong rumah gadang). Lakuak nan sambilan ko malambangkan subetnik Lampung Pepadun yaitu urang Abung Siwo Megou nan mampunyoi sambilan marga. Pandapaik lain mangatokan baso sambilan lakuak tasabuik malambangkan sambilan batang aia (Lampung: \"way\") nan maalia di Lampung nan manjadi tampek bagantuang iduik urang Lampung Pepadun.\nHiasan kalopak bungo baringin tasusun di ateh siger utamo nan bajumlah ampek, duo di sisi kida jo duo di sisi suok. Ampek hiasan kalopak bungo baringin malambangkan subetnik Lampung Pepadun yaitu urang Megow Pak Tulang Bawang. Urang Tulang Bawang tadiri dari ampek katurunan atau puyang. Makna lain dari baringin tasabuik adolah simbol pasatuan di kalangan Lampung Pepadun.\nSiger nan alah tasusun basamo anak siger ka tampak baso siger mampunyoi limo tingkek. Limo tingkek ko malambangkan subetnik Lampung Pepadun lainnyo yaitu urang Sungkay Way Kanan Buay Lima. Urang Sungkay nan tingga di Way Kanan jo sakitarnyo tadiri ateh limo marga atau buay. Samantaro anak siger atau \"Seraja Bulan\", nan babantuak mahkota ketek basusun tigo cando tanduak kabau (panyusun tingkek siger katigo, kaampek, jo kalimo), malambangkan urang Pubian Telu Suku ko surang. Dilambangkan cando ko dek Pubian tadiri ateh tigo suku.\nSacaro umum, siger pepadun malambangkan sadoalah subetnik Pepadun. Hal iko malambangkan pasatuan kaampek suku sarato raso sanasik sapanangguangan.\nBahaso.\nUrang Pubian sahari-hari mangecek jo bahaso Lampung dialek Pubian atau disabuik juo jo bahaso Lampung Pubian. Dialek Pubian masih tagolong bahaso Lampung Api, nan biaso dipakai dek urang Pasisia, dicirikan jo panggunoan huruf \"a\" di akhia kato sainggo disabuik pulo jo \"dialek a\". Walau baitu dialek Pubian masih ado kamiripan jo dialek Abung nan samo-samo urang Lampung Pepadun. Sasuai wilayah seba urang Pubian, dialek Pubian banyak dipakai di Lampung Tangah jo Lampung Selatan.\nDialek Pubian dek urang Pubian labiah acok dipakai ka sasamo urang Pubian sarato dalam acara-acara baralek atau adat. Sabagian urang Pubian pandai pulo mangecek jo bahaso pandatang sarupo bahaso Jawa atau Sunda, atau paliang indak mangecek jo bahaso Indonesia. Dialek Pubian ko surang alun lai dapek dipahami dek urang pandatang.\nAgamo.\nUrang Pubian daulunyo panganuik animisme jo Hindu. Baru pado abaik ka-15 agamo Islam masuak sainggo rami urang Pubian maanuik agamo Islam. "}
{"id": "327437", "revid": "12718", "url": "https://min.wikipedia.org/wiki?curid=327437", "title": "Chevrolet Cobalt SS", "text": "Chevrolet Cobalt SS adolah salah ciek jinih oto nan di buek dek parusahaan General Motor Amerika Sarikat. Oto ko diproduksi atau di rakik di kantua nyo nan barado di Lordstown, negara bagian Ohio, Amerika Sarikat. Oto Chevrolet Cobalt SS ko marupoan oto nan dikategorian ka dalam oto sport. Oto nan batipe oto sport ko mautamoan desain oto nan rancak jo kecepatan oto nan kancang dari oto nan lainyo. Pado umumnyo oto Chevrolet Cobalt ko punyo duo pintu, walaupun baiitu ado pulo oto ko nan punyo ampek pintu atau sarupo oto sedan.\nKondisi oto.\nOto Chevrolet Cobalt SS ko marupoan pambaruan dari generasi sabalumnyo yaitunyo oto Chevrolet Cobalt nan di luncuakan ka pasaran di tahun 2004, sadangkan Chevrolet Cobalt SS ko di luncuan satahun sasudahnyo tapeknyo ditahun 2005. Oto nan di produksi dek parusahaan General Motor Amerika serikat ko tasadio dalam duo batuak, ado nan duo pintu dan ado pulo nan ampek pintu. Oto nan di produksi hanyo oto nan babantuak oto sedan. Oto Chevrolet Cobalt SS ko dapek dikatoan samo atau mirip juo bantuaknyo jo oto Chevrolet HHR SS, Pontiac G5 GT, Saturn ION3 2.4, Saturn ION3 2.4, Saturn Ion Red Line. Untuak masin oto Chevrolet Cobalt ko sacaro umum, oto ko manggunoan bahan bakar bensin. Untuak gigi oto, oto ko tasadio dalam duo bantuak gigi, ado oto nan punyo gigi manual dan ado pulo oto nan gigi otomatis. Untuak oto nan gigi manual punyo limo gigi dan oto nan gigi otomatis punyo ampek gigi. Sacaro umum barek oto Chevroelt Cobalt Ss ko adolah 1.277 kg atau 1.361 kg.\nModel oto.\nOto Chevrolet Cobalt SS ko punyo tugo model. Partamo banamo Chevrolet Cobalt SS Supercharged. Model kaduo banamo Chevrolet Cobalt SS Turbocharged. Model nan katigo yaitunyo Chevrolet Cobalt Naturally Aspirated. Katigo model oto Cobalt SS ko punyo rem cakram di bagian rodanyo dilengkapi jo sistem panguncian ban nan rancak. Salain itu tampilan bemper atau bagian mungko oto jo bagian balakang oto taliek agak randah nan mambuek tampilannyo nampak sarupo oto balap.\nChevrolet Cobalt SS Supercharged.\nOto ko tasadio hanyo nan punyo duo pintu. SS Supercharged tampil jo masin salinder 2,0 L. Oto ko punyo jinih masin Ecotec nan banamo masin supercharger Eaton M62. Masin jinih ko marupoan masin nan indak capek paneh. Kakuatan masinnyo kiro-kiro samo jo 205 hp atau duo ratiuh limo tanago kudo atau (153 kW) pada 5600 rpm dan 200 hp katiko paputaran masin sabanyak 4400 rpm. Lueh pelek roda jo ban radonyo iolah P215/45R18. Untuak merek ban rodanyo, oto Chevrolet Cobalat ko manggunoan ban jo merek Pirelli. Ban nan digunoan marupoan ban nan standar sajo. Untuak pilihan nan lainyo ado pulo oto ko nan punyo komponen tambahan sarupo ado tambahan saku-saku di kursi sarato jo kompones LSD yaitunyo komponen nan baguno untuak manggarikan gardan oto tasabuik. Pado tahun 2005 LSD ko marupoan sabuah komponen pilihan, aratinyo ado oto ko nan indak baiitu mamantiangan komponen ko, namun pado 2007 komponen LSD ko alah manjadi standar dari oto SS Supercharged ko. Sabalumnyo oto ko alah tanamao atau alah manjadi pambicaroan pacinto otomotif sabalum oto ko di lapeh ka pasaran karano info-info tentang oto ko alah beredar di masyarakai pacinto otomotif. Namun kamudian di tahun 2008 informasi tentang kaluaran baru oto ko indak tasebar ka masyarakaik nan mambuek oto ko manjadi spesial katiko di luncuakan ka pasaran. Oto nan di lapeh ka pasaran tasabuik hanyo oto batipe \"sport\" nan hanyo punyo duo pintu, ciek di subalah suak dan ciek lai disabalah kida. Chevrolet Cobalt SS Supercharged ko punyo kecepatan hinggo 60 mph hanyo dalam 5,9 datiak sajo. Salain tu kecepatan oto ko dapek mancapai saparampek mil dalam wakatu 14,4 datiak nan kecepatannyo 100 mph. Kecepatan nan tatinggi untuak versi atau model oto nan iko ado pado 158 mph. Chevrolet Cobalt SS Supercharged ko punyo panjang sakitar 180,5 inci dan Cobalt SS Supercharged punyo leba 68,4 inci. Salanjuiknyo oto ko punyo barek sakitar 2.806 pon atau kiro-kiro 1.277 kilogram. \nChevrolet Cobalt SS Turbocharged.\nChevrolet Cobalt SS Turbocharged ko mulai dijua ka pasaran pado patangahan sampai akhia tahun 2008. Chevrolet mangumumkan tipe baru iko di kagiatan-kagiatan show pado tahun 2007. Di bagian eksterior, Cobalt SS Turbocharged ko punyo babarapo bagian nan alah dimodifikasi tarutamo di bagian mungko sarato jo spoiler nan barado di bagian balakang. Spoiler ko baguno katiko manstabilkan laju oto katiko oto ko di pacu sakancang-kancangnyo. Salaintu spoiler ko dapek pulo di rombak atau di ganti jo mode sayok untuak mambuek tampilan oto ko manjadi tampilan oto balap. Bagian balakang oto ko dilengkapi jo knalpot khusus atau knalpot racing nan mambuek tampilan oto ko manjadi babeda jo oto nan lainyo. Chevrolet Cobalt SS turbocharged punyo masin bajinih injeksi nan dapek maningkekan tanago oto hinggo 260 tanago kudo. Karano tanago nan sagitu oto ko dapek mancapai 60 mph dalam wakatu 5.5 datiak dan dapek mancapai saparampek mil dalam wakatu 13,9 datiak dengan kecepatan 103 mph. Oto ko dapek mancapai kecepatan tatinggi di kecepatan 155 mph. Untuak oto Chevrolet Cobalt SS Turbocharged ko alah tasadio oto nan punyo ampek pintu di tahun 2009. \nChevrolet Cobalt SS Naturally Aspirated.\nChevrolet mangaluan tipe oto nan banamo Chevrolet Cobalt SS Naturally Aspirated di tahun 2006. Oto ko tasadio dalam bantuak duo pintu jo ampek pintu. Model oto nan iko dilengkapi jo masin LE5-nya nan marupoan jinih masin Ecotec generasi tabaru. Salain itu masin oto ko dapek mahasiakan kakuatan oto sataro jo 173 tanago kudo. Sistem suspensi oto ko saketek agak labiah randah dari model oto SS supercharged nan punyo pintu duo. Sacaro panampilan atau model oto ko labiah ka modoel \"sport\" dibandiang jo mdoel Cobalt biasa. Oto SS Naturally Aspirated punyoki sistem presneling manual jo otomatis. Model oto ko dapek dikatoan panggabuangan dari model supercharged jo model turbocharged. Cobalt SS Naturally aspirated dapek mancapai kecepatan 60 mph dalam wakatu 7,1 datiak. Oto ko dapek mancapai saparampek mil dalam wakatu 15,6 datiak dengan kecepatan 90 mph. Dan dapek mancapai kecepatan tatinggi pado 129 mph."}
{"id": "327438", "revid": "577", "url": "https://min.wikipedia.org/wiki?curid=327438", "title": "Lampung Pubian", "text": ""}
{"id": "327439", "revid": "577", "url": "https://min.wikipedia.org/wiki?curid=327439", "title": "Pubian Telu Suku", "text": ""}
{"id": "327440", "revid": "12718", "url": "https://min.wikipedia.org/wiki?curid=327440", "title": "Proton Suprima S", "text": "Proton Suprima S adolah salah ciek jinih oto nan di produksi dek parusahaan oto dari Malaysia nan banamo parusahaan Proton. Oto ko marupoan oto nan ba tipe compact atau oto keluarga nan punyo limo pintu nan istilah lainyo disabuik juo jo \"hatchback\". Oto ko mulai di jua di pasaran pado patangahan 2013. Namo lain dari oto ko yaitunyo Proton P3-22A. Oto ko marupoan pambaharuan dari oto sabalumnyo yaitunyo Proton Gen-2. Untuak desain, desain oto ko alah ba desain sporty sarato jo alaik-alaik nan ado di parangkek oto ko alah canggih.\nSijarah.\nProton Suprima S atau namo lainyo P3-22A di buek sabagai panyamputnaan jo oto proton nan lainyo yaitunyo Proton Preve, Proton Preve ko di dinamoi jo Proton P3-21A samanjak 2009. Untuak rancangan nyo atau prototaipnyo dinamoi jo P3-22A, Proton Suprima S ko di umumkan ka media pado 14 Desember 2012 dan kamudian dapek di tarimo dek para media jo para pecinta otomotif di negara Malaysia. Karano bantuak oto ko pambaharuan dari generasi sabalumnyo mako indak banyak parubahan nan tajadi di oto ko. Hanyo ado babarapo parubahan nan dapek di caliak sarupo ban jo ukuran jari-jari ban atau ukuran pelek ban. Oto nan namo awa nyo P3-22A alah banyak dapek di liek di jalan raya di Malaysia sangkek katiko itu. Pado tanggal 4 Juli 2013, oto Proton Suprima S ko manjadi terkenal dan jadi pambicaroan pacinto otomotif khususnyo di Malaysia dikaranoan adonyo alaik-alaik nan tabaru dari oto tasabuik sarato jo warna cat oto nan baru yaitunyo bawarna biru galok.. pada tanggal 30 Juli 2013, oto Proton Suprima S ko samakin terkenal di Malaysia katiko tu, itu dikaranoan oto ko di buek an film nyo nan pangambilan videonyo tu barado di tangah-tangah kota kota Kuala Lumpur. Salain itu, Oto ko samakin disukoi dek para pacinto otomotif katiko tu karano oto ko punyo lampu nan tarang jo corak lampu mungko nan rancak desainyo nan manambah kesan mewah dari oto Proton Suprima S ko.. Sasudah oto ko dibuekan filmnyo di kuala Lumpur katiko tu, oto ko alah nampak diangkuik dek oto gadang nan mambawok babarapo oto baru. Iko manandoan oto ko akan mulai di jua ka pasaran pado bulan Agustus 2013.\nDesain.\nBantuak oto Proton Suprima S indak baitu jauah babaeda jo pandahulunyo yaitunyo Proton Preve nan dijua 16 bulan sabalum Proton Suprima S, tapeknyo pado tanggal 16 April 2012. Untuak bagian balakang oto samo jo Proton Preven. Bagian desain lampu nampak agak mirip pulo tamasuak juo lampu balakang jo mungko. Nan mambedaan nyo adolah model dari oto ko yaitunyo model nyo labiah sporty. Model \"sporty\" ko batujuan untuak manjariang pasa atau pambali nan masih mudo. Oto ko marupoan oto kaluarga nan punyo limo pintu. Oto ko marupoan juo oto nan bapanggarak roda mungko. Untuak papindahan gigi, oto ko punyo duo model transimisi yaitunyo model otomatis jo model manual. Oto ko mampunyoi barek kiro-kiro 1375 kg. Oto Proton Suprima S ko punyo lampu oto nan alah LED. Lampu ko dapek digunoan di siang hari apolai dimalam hari. Di siang hari lampu nan alah LED ko cahayo nyo tetap tarang. Lampu LED ko sabalumnyo pun alah di gunoan dek oto Proton Preve namun untuak oto proton suprima ko lampu LED nan di pasangkan di oto ko iolah lampu LED nan mewahnyo. Lampu mewah nan ado di oto jo marupoan dayo tarik pambali untuak tatarik mambali oto ko, namun nan labiah pantiang adolah lampu ko baguno untuak kasalamatan di siang hari karano lampu oto nan iduik di siang hari dapek mambuek fokus pangandara lain baik nan balawan arah maupun nan ado di balakang. Sabananyo maiduikan lampu di siang hari indak lah wajib di Malaysia, namun mancaliak di negara-negara Eropa aturan tasabuik alah balaku samanjak tahun 2008 jo 2009. Lampu balakang oto Suprima s ko babantuak petak atau kubus, lampunyo punyo desain nan punyo kesan mewah.\nUntuak desain dalam oto Proton Suprima S ko alah ba desain modern. Oto ko alah dilengkapi layar LCD. LCD nyo alah mamakai sistem layar sentuh. Perangkat nan ado di oto ko alah mamakai android jadi dapek pulo tahubuang jo talepon android. Parangkek-parangkek lain yaitunyo adonyo bluetooth, DVD, USB, Ipod, jo Wifi. Walaupun oto ko dilengkapi jo internet namun panggunoan internet di dalam oto ko di batehi karano alasan untuak kasalamatan panggadaranyo dari kecelakaan. Oto ko mampunyoi kalabiahan dalam hal internet di dalam oto nan mambuek nyaman panumpang jo pangadaranyo karano dapek ma akses internet untuak maaktifkan GPS atau sistem navigasi untuak manuju ka suatu tampek."}
{"id": "327448", "revid": "12718", "url": "https://min.wikipedia.org/wiki?curid=327448", "title": "Batu basurek Sitopayan II", "text": "Batu basurek Sitopayan II adolah salah satu batu basurek nan ditulis dalam bahaso Proto Batak; jo manggunoan aksara Batak Kuno. Batu basurek iko ditamuan di Biaro (candi) Si Topayan, yaitu di kampuang Sitopayan, Kecamatan Portibi, Kabupaten Padang Lawas Utara, di Provinsi Sumatra Utara. Naskah batu basurek iko ado duo barih, jo ditulih pado salah satu sisi dari lapiak (aleh) arca batu pado bidang nan mandata (horisontal). F.D.K. Bosch mampakiroan baso batu basurek iko dibuek pado abaik ka-13 M, badasa bantuak jo ciri-ciri aksaranyo.\nIsi batu basurek mancaritoan tantang pandirian biaro untuak surang rajo, nan dilakukan dek ampek urang banamo Pu Sapta, Hang Buddhi, Sang Imba, jo Hang Langgar. Panyabuikan kato sandang \"Hang\", \"Sang\", jo \"Pu (Mpu)\" di muko namo-namo urang mapaliekan juo kabiasoan nan dilakuan dek masarakaik nan babahaso Malayu.\nPanaliti Robert von Heine Geldern mandugo baso tulisan pado batu basurek iko adolah bantuak aksara Batak awa. Dipakiroan baso tulisan tasabuik adolah contoh paliang awa tulisan Batak, jo mungkin sajo punyo ubuangan nan arek jo tulisan dari urang-urang di padalaman pagunuangan Sumatra. Salain itu, Goris (1930) baspekulasi baso namo-namo Sapta, Buddhi, Imba, jo Langgar mungkin sajo adolah candrasengkala, yaitu mawakili angko-angko 7, 5, 1, jo 1, sainggo muncua dugaan baso Biaro Si Topayan dibangun pado taun 1157 Saka (1235 Masihi).\nKini ko, batu basurek iko disimpan di Museum Negeri Sumatra Utara, jo nomor inventaris 1517.2.\nNaskah.\nNaskah batu basurek iko manuruik Bosch (1930) jo Utomo (2007) adolah sbb.:\nTajamahan.\nTajamahan naskah batu basurek iko manuruik Setianingsih dkk (2003) adolah sbb.:"}
{"id": "327451", "revid": "12718", "url": "https://min.wikipedia.org/wiki?curid=327451", "title": "Urang Tamil Sri Lanka", "text": "Urang Tamil Sri Lanka atau Tamil Sailan adolah etnis nan marupokan panduduak asali di Pulau Sailan atau Sri Lanka. Urang Tamil Sri Lanka ko masih sarumpun jo urang Tamil India. Walau sarumpun, bahaso nan dipakai agak babeda dek banyak kosakato saisuak nan dipakai Tamil Sri Lanka. Urang Tamil Sri Lanka labiah banyak mauni utara jo timur pulau. Rami dari urang Tamil Sri Lanka maanuik agamo Hindu. Di Sri Lanka, etnis ko marupokan etnis paliang gadang kaduo sasudah etnis Sinhala.\nSijarah.\nUrang Tamil Sri Lanka mulonyo adolah parantau Tamil dari India Selatan pado kiro-kiro abaik ka-5 SM. Parantau ko kudian barasimilasi jo panduduak satampek. Galombang rantau samakin gadang tajadi pangaruah karajaan Chola masuak ka Sailan sajak mulo abaik partamo masehi inggo mancapai puncaknyo katiko invasi Chola pado abaik ka-11. Kudian pado abaik ka-13 didirikanlah Karajaan Jaffna dek dinasti Arya Chakaravati dari Karajaan Pandya di ujuang utara Sailan, karajaan nan alah tapisah dari karajaan Tamil lainnyo di India Selatan.\nKarajaan Jaffna runtuah pado abaik ka-16 katiko Portugih mulai manjajah Sailan. Portugih manguasoi daerah pasisia (utamonyo barat) sabagai tampek baniago. Portugih juo mambaok agamo Katolik ka pasisia Sailan sainggo urang-urang Tamil sabagian ado nan bapindah agamo dari Hindu. Pado maso ko urang-urang Tamil dari India ado pulo nan dibaok Portugih dari India ka siko. Salanjuiknyo pamarintahan diambiak aliah Balando pado abaik ka-18. Dek Balando sistem kasta pado urang Tamil di Jaffna mandapek tampek sainggo pabudakan samakin marak tajadi. Salanjuik abaik ka-19 sampai abaik ka-20, Inggirih manuruihan pamarintahan di Sailan. Pado maso ko banyak urang Tamil India nan dibaok untuak manjadi urang parak teh di daerah Kandy, pagunuangan Sailan.\nSalapeh Sailan mardeka dari Inggirih pado 1948, urang Sinhala jo urang Tamil acok maalami parang sudaro untuak barabuik kuaso nagara. Dek urang Sinhala banyak mandapek posisi di baragam bidang, urang Tamil mambantuak kalompok separatis nan banamo Macan Tamil (\"Tamil Tiger\") untuak mambantuak nagara Tamil nan tapisah maliputi Provinsi Utara jo Timur.\nMasyarakaik.\nUrang Tamil Sri Lanka marupokan masyarakaik nan tingga di pasisia Sri Lanka. Manuruik sensus 2012 ado 2.270.924 urang Tambil Sri Lanka atau 11,2% populasi. Sakitar 70% tingga di Provinsi Utara jo Timur inggo manjadi mayoritas di kaduo provinsi ko. \nSalain di dalam Sri Lanka, ramai pulo urang Tamil Sri Lanka nan pai marantau cino ka lua nagari. Angko pastinyo alun lai jaleh, tapi dipakirokan antaro 450.000 inggo sajuta urang.\nSacaro umum tabagi manjadi tigo komunitas nan diakui sabagai Tamil Sri Lanka, yaitu Tamil Utara, Tamil Timur, jo Tamil Barat. Urang Tamil Utara dianggap sabagai asamulo urang Tamil Sri Lanka. Salain katigo komunitas tasabuik, adopulo komuniitas lain nan sabananyo urang Tamil, yaitu kalompok Tamil Muslim nan banyak tingga di Provinsi Timur Sri Langka. Namun, dek urang Tamil Sri Lanka, komunitas Muslim ko komunitas tapisah dan dianggap sabagai Etnis Moor.\nTamil Timur.\nUrang Tamil Sri Lanka Timur tingga di Provinsi Timur, tapeknyo di distrik Tricomalee, Batticaloa, jo Ampara. Manuruik sijarah, pado abaik ka-16 urang Tamil Timur ko ado di baruah kuaso Karajaan Kandy sainggo pakambangan budayo urang Tamil Timur babeda jo urang Tamil Utara. Samantaro, sistem adat nan dijalankan dek urang Timur disabuik adat Mukkuvar, nan alah dikodifikasi sajak maso kolonial Balando.\nUrang Tamil Timur marupokan masyarakaik tani. Inyo manjalankan sistem kasta nan sarupo jo sistem patalian darah nan ado di India Selatan. Kasta urang Timur didominasi kasta Mukkuvar, Vellalar, jo Karaiyar. Dalam ciek kasta tadiri ateh babarapo suku. Sistem suku ko sarupo jo urang Minangkabau nan manuruik garih turunan mandeh (matrilineal) sarato maanuik sistem pakawinan exogami (indak manikah sasuku). Dek tamil, istilah suku ko disabuik \"kudi\". Satiok urang nan lahia, baiak laki-laki atau padusi, sacaro lansuang manjadi bagian dari \"kudi\" mandehnyo. Satiok \"kudi\" mampunyoi juo tampek ibadahnyo surang.\nTamil Utara.\nUrang Tamil Sri Lanka Utara bahubuangan arek jo sijarah Karajaan Jaffna nan dulunyo manjadi karajaan mardeka atua tapisah dari karajaan-karajaan Tamil India. Hal iko manjadikan klaim politik dek urang Tamil Sri Lanka. Sacaro umum, urang Tamil Utara ko tabagi duo kalompok, yaitu kalompok nan dari Tanjuang Jaffa (di utara) jo panduduak Vanni di bagian nan agak ka selatan Provinsi Utara, Sri Lanka. Masyarakaik Jaffna tabagi-bagi dalam sistem kasta nan juo didominasi urang-urang kasawah. Dalam sistem kasta urang Jaffa, ado kasta-kasta tinggi cando nan dominan kasta Vellalar, Karaiyar, jo Mukkuvar. Kasta-kasta tinggi ko dilayani dek \"Kudimakkal.\" \"Kudimakkal\" ko adolah palayan-palayan untuak kasta tinggi nan dapek barasa dari \"Panchamars,\" limo kasta randah cando Nalavar, Pallar, Parayar, Vannar, jo Ambattar.\nUrang Vanni manyabuik dirinyo sabagai masyarakaik tapisah dari Jaffa. Walau baitu, tatap tajadi pulo pakawinan di antaro duo kalompok ko nan kudian tingga di daerah Vanni. Urang Vanni manuruik sijarahnyo bahubuangan jo Pamarintahan Kadatuan Vanni nan pado abaik patangahan bakontak arek jo India Selatan. Saari-ari urang Vanni iduik jo baladang sarato baburu jo bataranak. Babeda jo urang Tamil Timur, urang Tamil Utara ko maanuik sistem adat Thesavalamai, nan alah dikodifikasi sajak zaman Balando.\nTamil Barat.\nUrang Tamil Sri Lanka Barat, nan siabuik juo subagai urang Tamil Negombo atau Puttalam, adolah urang Tamil Sri Lanka asali nan mauni pasisia barat Sri Lanka utamonyo di distrik Gampaha jo Puttalam. Istilah ko indak tamasuak di dalamnyo urang Tamil Sri Lanka nan marantau ka siko. Urang Barat umumnyo marupokan palauik atau nalayan nan alah baasimilasi jo budayo Sinhala. Sacaro bahaso, urang Tamil Barat mamakai bahaso Tamil dialek Negombo. Walau baitu, urang Tamil Barat dapek mangecek duo bahaso. Hal lain nan mambedakan jo Tamil lainnyo adolah hukum adat sarato agamo. Urang Tamil Barat ado nan baragamo Hindu adopulo nan Katolik Roma.\nKomunitas lainnyo.\nAdo duo komunitas nan babahaso Tamil, tapi indak dianggap sabagai etnik nan samo jo urang Tamil Sri Lanka, yaitu urang Tamil Muslim jo Tamil India. Urang Tamil Muslim marupokan urang Sri Lanka nan asali babahaso Tamil sarato baragamo Islam. Walau banyak bukti nan manunjuakannyo Tamil Sri Lanka, tatap sajo manuai kontroversi sainggo didaftarkan dek pamarintah sabagai etnik babeda. Samantaro, urang Tamil India adolah urang Tamil nan pado abaik ka-19 dibaok dek Inggirih untuak mananam teh di bukik-bukik Sri Lanka tangah. Dek urang Tamil Sri Lanka, urang Tamil India ko dianggap sabagai etnik babeda. Pado taun 1948, urang Tamil India dicoret kawarganegaraan Sri Lankanyo inggo akhianyo pado taun 1960 diadokan kasapakatan jo Pamarintah India untuak mambuka kawarganegaraan urang Tamil India. Hasianyo ado 40% nan batahan sarato mamiliah manjadi warga nagara Sri Lanka.\nKaji genetika.\nUrang Tamil Sri Lanka mampunyoi tradisi jo budayo nan babeda jo panduduak Sri Lanka lainnyo utamonyo jo Sinhala sarato labiah dakek jo Tamil India sacarao tradisi jo budayo. Walau baiatu dari kaji genetika, urang Tamil Sri Lanka mampunyoi kamiripan jo urang Sinhala. Hal iko dipakirokan dek alah lamo bacampua baua urang Tamil Sri Lanka jo Sinhala sarato dek lah tapisah dari Tamil India. Sabagai pambanding, urang Tamil Sri Lanka babagi kamiripan 69,89% jo urang Sinhala dari pado urang Tamil India.\nBahaso.\nBahaso Tamil jo dialek Sri Lanka marupokan bahaso nan rami dipakai dek urang Tamil Sri Lanka. Dialek ko agak babeda dari dialek Tamil India. Banyak kato-kato lamo nan indak ado dalam Tamil India masih dipakai dalam kecek urang Tamil Sri Lanka. Urang Tamil Sri Lanka tamasuak masyarakaik nan multilingual (mampunyoi kamampuan mangecek labiah dari ciek bahaso). Ado 30% urang Tamil Sri Lanka nan pandai mangecek jo bahaso Sinhala, sarato ado 20% nan pandai mangecek dalam bahaso Sinhala. \nAgamo.\nAgamo nan paliang banyak dianuik urang Tamil Sri Langka adolah agamo Hindu, sakitar 80%. Urang Hindu Tamil Sri Lanka biaso tingga di utara jo timur Sri Lanka. Ado pulo sabagian keteknyo nan maanuik agamo Kristen, umumnyo Katolik Roma. Nan baragamo Kristen ko biaso tingga di Barat Sri Lanka. Ado pulo saketek urang Tamil Sri Lanka nan baragamo Buddha, kiro-kiro 1% dari sadoalah urang Tamil Sri Lanka.\nMakanan.\nMakanan urang Tamil Sri Lanka indak jauah babeda jo makanan Tamil India. Adopulo pangaruah dari kolonial sarato padagang lua nagari saisuak. Makanan pokok dek urang Tamil Sri Lanka adolah nasi. Samantaro nan manjadi samba piliahan nan tanamo adolah kari. Jinih kari nan ado di Sri Lanka agak babeda dari nan ado di India, jo ragamnyo nan babeda di tiok daerah."}
{"id": "327452", "revid": "73", "url": "https://min.wikipedia.org/wiki?curid=327452", "title": "Masjid Larabanga", "text": ""}
{"id": "327453", "revid": "73", "url": "https://min.wikipedia.org/wiki?curid=327453", "title": "Musajik Larabanga", "text": "Musajik Larabanga adolah musajik bagaya arsitektur Sudan nan talatak di desa of Larabanga, distrik Gonja Barat, Ghana. Musajik iko marupoan musajik baumua paliang tuo di Ghana dan salah satu nan paliang tuo di Afrika Barat. Bangunannyo tabuek dari batu tanah liek dan babantuak takah susunan piramida. Ado struktur takah manaro jo mihrab nan talatak di sisi barat jo timur bangunan. \nSasuai jo namonyo, lokasi Musajik Larabanga barado di desa Larabanga. Kahadiran musajik iko mambuek Larabanga dijuluki sabagai \"Makkah-nyo Afrika Barat\" atau \"kota Islam\". Latak larabanga dakek jo Kota Damongo, ibu kota Distrik Gonja Barat nan marupoan Wilayah Savannah di Ghana.\nDi antaro paninggalan saisuak nan ado di musajik iko adolah Alquran lamo. Dek panduduak satampek, Alquran nan tun diyakini sabagai hadiah \"dari sarugo\" untuak Yidan Barimah Bramah, imam musajik sangkek itu.\nSamanjak ditagakan pado taun 1421, musaik iko alah acok kanai pelokan. Musajik Larabanga masuak sabagai salah satu dari 100 Situs Paling Terancam Punah. World Monuments Fund (WMF) punyo jariah gadang dalam parawatan bangunan.\nPamelokan.\nBangunan musajik iko alah acok dipelokan dek angin dan hujan nan kanai di dindingnyo. Pamelokan nan dilakukan maliputi renovasi jo restorasi nan mambuek tampilan luanyo alah barubah dari bantuak samulo.\nPado September 2002, angin badai mambuek bagian mihrab jo manaro rusak. Dek itu, World Monuments Fund (WMF) mamasuakan musajik iko ka dalam pantauannyo yakni World Monuments Watch pado 2020. \nDewan Museum dan Monumen Ghana turun untuak mamelokan musajik dan maminta saran dari CRAterre, sabuah firma arsitektur nan bakaduduakan di Grenoble, Prancis. Firma nan tun dianggap punyo kaahlian dalam managakan struktur tanah liek. Pekerjaan renovasi didukuang dek WMF, jo dana hibah sagadang US$50.000 dari American Express.\nRujuakan.\nBibliografi.\n "}
{"id": "327454", "revid": "386", "url": "https://min.wikipedia.org/wiki?curid=327454", "title": "Karajaan Champa", "text": ""}
{"id": "327455", "revid": "7907", "url": "https://min.wikipedia.org/wiki?curid=327455", "title": "Moko", "text": "Moko marupokan sabuah benda babantuak tambua nan ditutuik di bagian ateh jo bawah aejak ratuihan tahun silam dipakai sabagai alaik musik jo mas kawin di kalangan masyarakaik Alor, Nusa Tenggara Timur. Sia nan mampunyoi moko maningkekan status sosial sarato dianggap mangharagoi tradisi warisan leluhur walaupun moko indak di buek dek masyarakaik Alor.\nPado jaman dulu, Moko biasonyo digunokan katiko upacara adaik jo babagai acara kasenian, sabagai alaik musik tradisional. Misalnyo untuak mangiriangi tarian tradisional Lego-Lego. Fungsi lain adolah sabagai alaik tuka ekonomi masyarakaik Alor nan pado maso itu masih mamakai caro barter. Dalam pangambangannyo, Moko barubah fungsi, sabagai mas kawin jo simbol status sosial. Kadua fungsi Moko itu sampai kini masih hiduik dalam tradisi turun-tamurun masyarakaik Alor, tarutamo masyarakaik suku Abui. \nSijarah Moko.\nMoko-moko di baok dek padagang dari Cino di maso lalu untuak ditukakan jo komoditas dari kawasan tasabuik (kawasan panghasil rempah-rempah sarupo Kapulauan Banda jo Maluku). Bisa jadi, ado armada kapa padagang-padagang tasabuik nan tacampak di perairan Alor, sarato kahabisan makanan. Nekara perunggu nan di baok sabagai alaik tuka, akhianyo ditukakan jo komoditas utamo makanan dari Alor, sarupo incek kenari, jo jaguang. Hal iko tajadi 1000 tahun lalu, sahinggo pardagangan kenari jo jaguang balanjuik nan ditukakan jo Moko. Jadilah, Pulau Alor manjadi pulau jo koleksi Moko tabanyak hinggo kini, walaupun indak ado sijarahnyo pulau iko mamproduksi barang-barang dari parunggu. \nBantuak Moko.\nMoko biasonyo disabuik sabagai nekara perunggu (semacam gendang), benda purbakala paninggalan budayo zaman pra-sijarah nan dipakiroan dibuek pado Zaman Parunggu. Manuruik para ahli, Moko nan tadapek di Alor dibuek manggunokan teknologi parunggu dari Vietnam bagian Utara, tapeknyo Dongson. Teknologi pambuekan Moko kamudian batebar ka babagai kawasan di Asia Tenggara, tamasuk Pulau Alor, malalui jalur pardagangan. Bantuak Moko sarupo drum badiameter 40\u201460 cm jo tinggi 80\u2014100 cm nan babantuak jo pola hiasan nan baragam. \nSacaro fisik, moko babantuak sarupo drum tangan nan badiameter 40 cm hinggo 60 cm jo tinggi 80 cm sampai 100 cm sarato mampunyoi bantuak jo desain nan bamacam-macam, tamasuak ornamen-ornamen khas Indochina sarupo Gajah jo ornamen lain, nan baragam. Pado umumnyo Moko babantuak lonjong sarupo gandang ketek,tapi ado pulo nan babantuak gandang gadang. \nPola hiasannyopun bamacam-macam tagantuang jaman pambuatannyo sahinggo sangaik mirip jo benda-benda parunggu di Jawa katiko jaman Majapahit nan baragam. Pado umumnyo Moko babantuak lonjong sarupo gandang ketek,namun ado pulo nan babantuak gandang gadang. Pola hiasannyopun bamacam-macam tagantuang jaman pambuatannyo sahinggo sangaik mirip jo benda-benda parunggu di Jawa pado jaman Majapahit. \nUntuak jinih moko nan badiameter 50-100 meter jo tinggi 50 -250 cm, masyarakaik Alor manyabuiknyo nekara. Nekara iko jarang dibaok-baok sarato jarang pulo dipakai sabagai mas kawin. Di batang moko tadapek hiasan atau ukiran manyarupoi zaman kebudayaan Dongson, kebudayaan nan bakambang pado zaman perunggu di Vietnam utara. Ado babarapo macam moko, antaronyo moko nekara, pung, aimala, jo moko habartur. \nKagunoan Moko.\nPamerhati masalah moko nanmarupokan warga Alor, Arfah Daud (56), mangatokan, moko dikenal di Alor sajak abaik ka-14 nan digunokan sabagai alaik tuka manuka (barter). Pado abaik ka-17, moko dimanfaaikan sabagai alaik musik tradisional jo mas kawin. Namun, pado abaik ka-19, moko labiah banyak dipakai sabagai mas kawin. Di Alor tadapek anam pedagang moko jo nekara. Baliau mampunyoi moko hinggo ribuan nan tasimpan di rumah masiang-masiang. Bahkan, moko-moko diagiah sesajen pado bulan tatantu jo kayakinan kalau nenek moyang tetap tingga di dalam moko warisan itu sarato tetap manjago jo malinduangi saluruah isi rumah. Kolektor moko, Elia Tapaha (64), mangatokan, pado zaman dahulu, moko digunokan sabagai alaik musik tradisional karano bantuknyo mirip gandang. Namun, kamudian moko digunokan sabagai mas kawin untuak maminang anak gadih. \nStatus Sosial.\nUntuak maminang saurang gadih Alor, kaluarga si pamudo harus manyadiokan 2-10 moko, bagantuang pado status sosial urangtuo si gadih. Jikok si gadih dari katurunan bangsawan, diparalukankan 5-10 moko. Namun, jikok dar masyarakaik biaso, paralu 2-4 moko untuak mas kawin. Jikok mampelai laki-laki barasal dari lua Alor, mako hanyo bisa manyarahkan 1 moko nan dilangkoki jo taranak jo sarung adaik Alor. Namun, akhia-akhia ko di kalangan suku tatantu di Alor, mas kawin moko diganti jo pitih dalam jumlah tatantu sasuai kasapakaikan kaduo pihak ditambah 1 moko. \nHarago Moko.\nSatiik kampuang pasti mampunyoi moko. Kalau di Pantar, ado moko 7 anak panah itu nilai tatinggi nomor 1. Paliang murah Rp 15 juta, Harago moko bakisar Rp 2 juta-Rp 3 juta per buah, sadangkan nekara Rp 5 juta-Rp 15 juta per buah. Moko nan labiah tinggi nilainyo bisa mancapai harago puluahan juta. Jadi kaum laki-laki harus barusaho mandapekan banyak pitih supayo bisa mandapekan moko sahinggo bisa manikah sasuai jo adaik di Alor. "}
{"id": "327456", "revid": "10515", "url": "https://min.wikipedia.org/wiki?curid=327456", "title": "Nasri Chepi", "text": "Nasri Chepi adolah saurang sutradara film katurunan Minangkabau. Kaduo urang tuo baliau barasal dari Pariaman. Urang tuo baliau marantau jo tingga di Aceh samanjak mudonyo. Nasri Chepi dilahiakan di Banda Aceh tanggal 16 Oktober 1950 jo maningga di Jakarta pado tanggal 18 Desember 2010 dalam umua 60 tahun. \nKarir.\nNasri Chepi lah banyak malahiaan jo manyutradarai film-film nan batemakan carito anak mudo, diantaro karyanyo nan labiah dikana adolah \"Catatan Si Boy\" nan dibuek pado patangahan tahun 1980-1990. Dek karano samakin terkenal film ko, mako dibuek film Catatan \"Si Boy II\" pado tahun 1988 sampai film \"Catatan Si Boy V\" pado tahun 1991. Kamudian pado tahun 2003, baliau mambuek jo mangaluaan film \"Eiffel in Love\".\nDari film \"Catatan Si Boy\", Nasri Chepi dapek maangkek namo-namo artis sarupo Onky Alexander, Meriam Belina, Paramitha Rusady, Nurul Arifin jo Didi Petet."}
{"id": "327457", "revid": "10851", "url": "https://min.wikipedia.org/wiki?curid=327457", "title": "Dampeang", "text": "Dampeang marupokan samacam musik vokal nan digolongkan kalagu atau nyanyian. Kato Dampeang dalam dialek masyarakaik Minangkabau di Padang Pariaman samo jo kato \"damping\" nan aratinyo 'berdampingan' atau 'berdekatan'. Dalam hal iko nan badampingan adolah musik vokal Dampeang jo garak \"Silek Luambek.\"\nAsa mulo.\nMusik vokal \"dampeang\" nan digunoan untuak patunjuakan kesenian \"Luambek\" nan tadiri dari 2 jinih, sarupo jo \"Dampeang Jantan\" samo \"Dampeang Batino.\" Pado awalnyo dinyanyian samo 2 urang laki-laki nan disabuik \"Tukang Dampeang\" (panyanyi \"Dampeang\"). Surang menyanyian lagu nan dinamoan \"Dampeang Jantan ,\" nan lain menyanyian lagu nan dinamoan \"Dampeang Batino\". Istilah \"Jantan\" nan ado dalam lagu \"Dampeang Jantan\" menganduang relevansi jo keadaan kaum laki-laki Minangkabau nan patriotis sarato agresif. Istilah \"Batino\" nan ado dalam lagu \"Dampeang Batino\" menganduang relevansi jo proporsi padusi Minangkabau nan disabuik \"Limpapeh Rumah Nan Gadang\" (padusi penyemarak Rumah Gadang)."}
{"id": "327458", "revid": "577", "url": "https://min.wikipedia.org/wiki?curid=327458", "title": "Komunisme", "text": ""}
{"id": "327461", "revid": "7016", "url": "https://min.wikipedia.org/wiki?curid=327461", "title": "Isops nigra", "text": ""}
{"id": "327462", "revid": "3204", "url": "https://min.wikipedia.org/wiki?curid=327462", "title": "Geodia nigra (Lindgren, 1897)", "text": " \nGeodia nigra adolah spesies spons nan tagolong dalam kelas Demospongiae. Spesies ko juo marupokan bagian dari genus Geodia dan famili Geodiidae. Namo ilmiah spesies ko pertamo kali ditabikan pado taun 1897 dek Lindgren.\nSaroman spons pado umumnyo, spesies ko mamiliki tubuah nan bapori dan pamukaan nan kareh mode batu. Salain itu, Geodia nigra dapek juo manyerap oksigen dari aia malalui proses difusi."}
{"id": "327463", "revid": "7016", "url": "https://min.wikipedia.org/wiki?curid=327463", "title": "Geodia nigra", "text": ""}
{"id": "327466", "revid": "577", "url": "https://min.wikipedia.org/wiki?curid=327466", "title": "Tamil Sri Lanka", "text": ""}
{"id": "327467", "revid": "7976", "url": "https://min.wikipedia.org/wiki?curid=327467", "title": "Syekh Ibrahim Mufti", "text": "Syekh Ibrahim Mufti nan dikana juo jo namo Baliau Taram. Baliau alaah urang yang dihormarti dek masyarakaik. Baliau hiduik pado abaik ka 17. Hal iko dapek dibulekkan karano baliau marupokan kawan saangkatan jo Syekh Abdurra'uf Singkel Aceh sangkek baguru kapado Syekh Ahmad Qusasi di Madinah. Inyo baduo malakuan parjalanan ka Sumatera, tapeknyo di aceh pado tahun 1661 M. Katiko alah sampai di Aceh, Syekh Ibrahim Mufti dilapehan dek Syekh Abdurra'uf Singkel untuak badakwah ka palosok-palosok Tanah Jawi. Awalnyo baliau manuju ka Siak, Riau dan sampai ka Nagari Taram.Syekh Ibrahim Mufti mampunyoi duo urang bini. Nan ciek bininyo adolah urang taram, tampek baliau bamukim nan banamo Laut Aceh. Nan saurang lai indak dikatahui namonya yang barado di Siak. Kaduo bininyo ko dan katurunannyo batugas untuak manjago paninggalan-paninggalan baliau di kaduo tampek ko. \nSampainyo di Taram.\nTaram pado awalnyo hanyo bapanghuni sabanyak 82 urang, kamudian ditambah jo Syekh Ibrahim Mufti manjadi 83 urang. baliau manatap di rumah tokoh masyarakaik nan banamo Lelo Anso Nan Tinggi atau disabui juo jo gala Angku Bulu Lidah. Baliau manatap di Taram untuak mangajaan ilmu agomo. Banyak urang yang datang manuntuik ilmu kapado baliau, sahinggo Taram ko rami dikunjungi. Surau tampek mangaji baliau dikana jo namo Surau Tuo Taram. Baliau mandirian pulo masajik untuak tampek sumbayang nan indak jauah dari surau ko, namo masajiknyo adolah Masjid Baitul Kiramah. \nCarito Karomaik.\nBanyak carito-carito yang tadanga di masyarakaik manganai baliau yang mansyur. Diantaronyo ikuik mamadamkan api katiko tajadi kabakaran di Makah. Pado saat itu baliau sadang mancukua rambuik, tibo-tibo baliau mangecek ka tukang cukua bahwasaonyo Makah Tapanggang, sakitiko itu badannyo ilang dimuko tukang cukua tu. Carito barikuiknyo adolah katiko Taram dilando dek musim paneh dan kakaringan. Baliau bajalan macara tampek yang nampak aia sambari mambaok timbo tambago jo mambaok tungkek ditangan. Ndak lamo, sampailah baliau di tampek mato aia yang dikana jo namo Kapalo Banda. Sakatiko itu balaiau mangecek ka aia iuntuak ikuik jo inyo sambai maantakkan tungkeknyo ka tanah. sahinggo, samanjak kajadian itu, Taram indak pernah dilando kakaringan. Takaik kamatian baliau indak dikatahui pulo. Hal iko datang kapado muridnyo nan bamimpi, baliau mangecekkan pado malam 27 Rajab di Taram ko akan tibo cahayo dari langik, di mano jatuah cahayo tu, disitulah makam baliau."}
{"id": "327468", "revid": "73", "url": "https://min.wikipedia.org/wiki?curid=327468", "title": "Surau Tuo Taram", "text": ""}
{"id": "327469", "revid": "577", "url": "https://min.wikipedia.org/wiki?curid=327469", "title": "Tamil Sarilangka", "text": ""}
{"id": "327470", "revid": "577", "url": "https://min.wikipedia.org/wiki?curid=327470", "title": "Tamil Sailan", "text": ""}
{"id": "327471", "revid": "577", "url": "https://min.wikipedia.org/wiki?curid=327471", "title": "Urang Tamil Sailan", "text": ""}
{"id": "327472", "revid": "577", "url": "https://min.wikipedia.org/wiki?curid=327472", "title": "Urang Tamil Sarilangka", "text": ""}
{"id": "327473", "revid": "51", "url": "https://min.wikipedia.org/wiki?curid=327473", "title": "Dian yang Tak Kunjung Padam", "text": "Dian yang Tak Kunjung Padam (ijoan lamo: \"Dian jang Ta' Koendjoeng Padam)\" adolah novel Indonesia nan ditulih dek Sutan Takdir Alisjahbana. Novel iko ditabikan patamo kali dek Balai Pustaka pado tahun 1932. \nNovel iko bacarito tantang kasiah indak sampai antaro Yasin jo Molek. Yasin indak dapek hiduik basamo jo kakasiahnyo, Molek, dek pabedaan status sosial. Tema saroman iko hampiang samo jo novel-novel Balai Pustaka lain pado masonyo.\nLatar balakang.\n\"Dian yang Tak Kunjung Padam\" ditulis dek Sutan Takdir Alisjahbana (STA), panulih Minang nan barasa dari Natal, Sumatera Utara kalahiran 1908. Novel iko inyo karajoan sangkek bakarajo di Balai Pustaka, panerbit Hindia-Belanda, pado 1930 dalam wakatu tigo sampai ampek bulan. \"Dian yang Tak Kunjung Padam\" marupoan novel kaduo STA sasudah \"Tak Putus Dirundung Malang\".\nCarito singkek.\nYasin adolah urang mudo nan bangsaik jo kamatian ayah. Inyo jatuh cinta jo saurang anak rajo banamo Molek. Namun, parbedaan sosial antaro Yasin jo Molek mambuek hubungan nan tajalin indak dapek dilanjuikan. Walaupun baitu, mereka tatap manjaling hubungan jo bakirim surek.\nYasin bakareh untuak malamar Molek, tapi lamarannyo indak ditarimo dek gaek Molek. Samantato itu, Molek dilamar pulo dek panggaleh kayo rayo bamua lanjuik banamo Sayed. Gaek Molek manarimo lamaran Sayed hinggo tajadilah panikahan. Tapi, Molek indak maraso bahagia jo parnikahannyo dek Sayed basikap kareh padonyo. Malalui surek, Molek mancaritoan parasaiannyo kapado Yasin.\nMandanga apo nan dialami dek Molek,Yasin mancubo untuk basuo jo Molek nan barado di Palembang. Inyo manyamar manjadi panggaleh naneh. Usahonyo barasil, tapi ruponyo sasudah partamuan Molek maningga.\nSasudah kamatian Molek, Yasin baliak ka kampuangnyo. Tak lamo, datang pulo musibah. Inyo kamatian ibu. Sadoalah musibah nan dialami mambuek Yasin mamiliah hiduik surang diri di Gunung Semenung sampai maningga.\nGaya panulisan.\nKritik sastra Indonesia Bakri Siregar manyabuik \"Dian yang Tak Kunjung Padam\" punyo plot nan sipaiknyo sentimental, liris, jo romantis takah nan digunoan Haji Abdul Malik Karim Amrullah (Hamka) dalam \"Tenggelamnya Kapal van der Wijck.\" Bakri mancatat ado banyak pribahasa dan idiom Malayu lamo dalam novel iko. Samantaro itu, kabiasaan panulih untuk maagiah nasihat kapado pambaco masih ado, tapi indak \"manggaduah\". \nSTA kudian mangakui bahasonyo \"Dian yang Tak Kunjung Padam\" masih mancaliakan kasadiahan urang modo jo caro sentimental. Dalam hal pancaritoan, STA manyabuik \"Dian yang Tak Kunjung Padam\" punyo paningkatan dari novel patamonyo, \"Tak Putus Dirundung Malang\".\nTema.\nTakah kabanyakan novel Indonesia pado wakatu itu, \"Kalau Tak Untung\" ikuik maangkek tema konflik antargenerasi. Adat isitadat nan masih kokoh dipacik urang tuo-tuo indak sasuai jo pandangan urang modo nan punyo pandidikan Balando. Mangomentari carito \"Kalau Tak Untung\", kritikus sastra Maman S. Mahayana, Oyon Sofyan, jo Achmad Dian manulih bahasonyo kisah cinto Yasin jo Molek memang barakhir gagal sacaro fisik, tapi mereka mandapek kamanangan sacaro rohani."}
{"id": "327474", "revid": "73", "url": "https://min.wikipedia.org/wiki?curid=327474", "title": "NH10", "text": "NH10 adolah film babahaso India kaluran tahun 2015 nan punyo tema \"thriller\". Film iko disutradarai dek Navdeep Singh, samantaro naskahnyo ditulih dek Sudip Sharma. Pamain film iko iyolah Anushka Sharma, Neil Bhoopalam, Darshan Kumar, Deepti Naval, jo Ravi Jhankal. Caritonyo tantang sapasang kakasiah nan nio pai liburan malewati sabuah gurun, tetapi di tengah jalan mereka disarang dek panjaek. \nJudul film iko diambiak dari namo Jalan Raya Nasional 10 (bahaso Inggrih: National Highway 10) nan maubuangan Delhi jo daerah Fazilka di Punjab. Sutradara jo panulis naskah tainspirasi dari babarapo kajadian nyata barupo pambunuhan di NH10. Lagu-lagu dalam film digubah dek Sanjeev-Darshan, Bann Chakraborty, Abhiruchi Chand, Ayush Shrestha, Savera Mehta, jo Samira Koppikar. Produksi film iko dikarajoan dek Clean Slate Films, Phantom Films, jo Eros International. \nManuruik rencana samulo, \"NH10\" dirilis pado 6 Maret 2015, tapi tatunda dek alun lolos sensor dari Dewan Sertifikasi Film Pusat India. Film iko dirilis secara teatrikal pado 13 Maret 2015. \"NH10\" dianggap sabagai film laris nan indak dipakiroan sabalunnyo. Dengan anggaran produksi sagadang US$1.2 juta, \"NH10\" barasil mandapek pandapatan kotor sagadang US$5.0 juta."}
{"id": "327484", "revid": "879", "url": "https://min.wikipedia.org/wiki?curid=327484", "title": "Komputer", "text": "Komputer adolah pengkakeh nan dipakai untuak mangolah data manuruik prosedur nan alah dirumuskan. Kato \"computer\" awalnyo dipagunoan untuak manggambarkan urang nan karajonyo mangarajoan perhitungan aritmetika, samo jo tanpa pengkakeh bantu, tapi arati kato iko kamudian dipindahan kapado mesin inyo sendiri. Asal mulanyo, pangolahan informasi hampia eksklusif bahubungan jo masalah aritmetika, tapi komputer modern dipakai untuak banyak tugas nan indak bahubungan jo matematika.\nDalam arati sarupo jo itu ado pangkakeh bantuak \"slide rule\", jenis kalkulator mekanik mulai dari abakus jo sataruihnyo, sampai sadolah komputer elektronik nan kontemporer. Istilah labiah baik nan cocok untuak arati lueh sarupo \"komputer\" adolah \"nan mangolah informasi\" atau \"sistem pangolah informasi.\" Salamo bertahun-tahun alah ado babarapo arati nan babeda dalam kato \"komputer\", jo babarapo kato nan babeda tamasuak sekarang disabuik sabagai komputer.\nKato \"computer\" sacaro umum alah dipagunoan untuak mendefiniskan urang nan mangarajoan paritungan aritmetika, jo atau tanpa mesin pembantu. Manuruik \"Barnhart Concise Dictionary of Etymology\", kato tu digunoan dalam bahaso Inggris pado tahun 1646 sabagai kato untuak \"urang nan manghituang\" kamudian manjelang 1897 juo digunoan sabagai \"pangkakeh hituang mekanis\". Salamo Perang Dunio II kato tu manunjuak kapado para pakarajo padusi Amerika Serikat jo Inggris nan karajonyo manghituang jalan artileri perang jo mesin hituang.\nCharles Babbage mandisain mesin hituang patamo nan disabuik mesin analitikal. Salain itu, babagai pangkakeh mesin sederhana bantuak \"slide rule\" juo alah dapek dikatoan sabagai komputer.\nJinih.\nSakalipun demikian, definisi di ateh mencakuik banyak pangkakeh khusus nan hanyo dapek mamparhitungan ciek atau babarapo fungsi. Katiko mampartimbangkan komputer modern, sifek nan paliang mambedoan inyo dari pangkakeh panghituang nan terdahulu inyolah jo pemrograman nan batua, sadolah komputer dapek mengemulasi sifek apo pun (meskipun barangkali dibatehi dek kapasitas panyimpanan jo kacapekan nan babeda), jo, memang dipicayo bahwa mesin sekarang dapek maniru pangkakeh perkomputeran nan akan diciptakan manusio pado masa depan (meskipun niscaya labiah lambek). Dalam suatu pengertian, bateh kemampuan iko adolah tes nan baguno karano manganalan komputer \"makasuik umum\" dari pangkakeh makasuik istimewa nan labiah awal. Definisi dari \"makasuik umum\" dapek diformulasian ka dalam syarat bahwa suatu mesin harus dapek maniru Mesin Turing universal.\nMesin nan dapek definisi iko dikana sabagai Turing-lengkap, jo nan patamo kali muncua pado tahun 1940 di tangah kasibukan perkembangan di sadolah dunio. Caliak artikel sejarah perkomputeran untuak labiah banyak detail periode iko.\nKomputer benam.\nSakitar 20 tahun nan lalu, banyak pangkakeh rumah tanggo, khususnyo panel dari pamainan video juo mencakuik talepon genggam, perekam kaset video, PDA jo banyak bana dalam rumah tanggo, industri, otomotif, jo pangkakeh elektronik lain, sadolah barisi sirkuit elektronik sarupo jo komputer nan mamanuhi syarat Turing-lengkap di ateh (jo catatan bahwa program dari pangkakeh iko saringkali dibuek sacaro langsuang di dalam chip ROM nan akan paralu diganti untuak mangubah program mesin). Makasuik khusus komputer nan lain sacaro umum dikana sabagai \"mikrokontroler\" atau \"komputer benam\" (\"embedded computer\"). Dek karano itu, banyak nan mambatehi definisi komputer kapado pangkakeh nan maksuik pokoknyo adolah pangolahan informasi, daripado manjadi bagian dari sistem nan labiah gadang sarupo jo talepon, oven mikrowave, atau pesawat tabang, jo dapek diubah untuak babagai makasuik dek pangguno tanpa modifikasi fisik. Komputer kerangko utamo, minikomputer, jo komputer pribadi (PC) adolah macam utamo komputer nan mendapek definisi iko.\nKomputer pribadi.\nKomputer pribadi atau \"personal computer\" (\"PC\") adalah istilah untuak komputer nan banyak dikatahui urang pado umumnyo sahinggo banyak urang nan ndak akrab jo bantuak komputer salain komputer pribadi. Hanyo urang-urang tatentu jo nan mamakai istilah ko sacaro eksklusif untuak manunjuakan istilah nan labiah spesifik jo tapek.\nKomputer pribadi diparkanaan patamo kali di Indonesia pado tahun 1980 oleh almarhum Eddy Liew, pandiri Dragon Computer &amp; Communication melalui merek Sinclair nan barasa dari Inggris.\nCaro karajo komputer.\nSaat teknologi nan dipakai pado komputer digital alah baganti sacaro dramatis sajak komputer patamo pado tahun 1940-an (caliak Sajarah perangkek kareh manghituang untuak labiah banyak detail), komputer kebanyakan masih manggunokan arsitektur Von Neumann, nan diusulkan pado awal 1940-an dek John von Neumann.\nArsitektur Von Neumann manggambaan komputer jo ampek bagian utamo: Unit Aritmetika dan Logis (ALU), unit kontrol, memori, jo pangkakeh masuakan jo hasil (sacaro kolektif dinamoan I/O). Bagian iko dihubungan dek barakeh kawek, \"bus\"\nMemori.\nDi sistem iko, memori adolah urutan byte nan dinomori (sarupo \"sel\" atau \"lubang buruang dara\"), masing-masing barisi sapotong ketek informasi. Informasi iko mungkin manjadi parintah untuak mangatoan pado komputer apo nan harus dikarajoan. Sel mungkin barisi data nan diparaluan komputer untuak mangarajoan suatu parintah. Satiok slot mungkin barisi salah satu, jo apo nan sakarang manjadi data mungkin ajo beko manjadi parintah.\nMemori manyimpan babagai bantuak informasi sabagai angko biner. Informasi nan alun babantuak biner akan dipacah (encoded) jo sajumlah instruksi nan mangubahnyo manjadi sabuah angka atau urutan angka-angka. Sabagai contoh: Huruf F disimpan sabagai angka desimal 70 (atau angko biner) manggunoan salah satu metode pamacahan. Instruksi nan labiah kompleks dapek digunoan untuak manyimpan gambar, suara, video, jo babagai macam informasi. Informasi nan dapek disimpan dalam ciek sell dinamoan sebuah byte.\nSacaro umum, memori dapek dituliah liak labiah jutaan kali - memori dapek diumpamoan sabagai papan tulis jo kapur nan dapek dituliah jo dihapui liak, daripado buku tuliah jo pena nan indak dapek dihapuih.\nUkuran masing-masing sel, jo jumlah sel, baubah sacaro rancak dari komputer ka komputer, jo teknologi dalam pambuekan memori alah baubah sacaro rancak - dari relay elektromekanik, ka tabuang nan diisi jo air raksa (jo beko pegas) di mano pulsa akustik tabantuak, sampai matriks magnet permanen, ka satiok transistor, ka sirkuit terpadu jo jutaan transistor di ateh ciek chip silikon.\nPamarosesan.\nUnit Pangolah Pusat atau CPU (Central processing Unit) berperan untuak mamproses parintah nan diagiah dek pangguno komputer, mangelolanyo basamo data-data nan ado di komputer. Unit atau peranti pamarosesan juo akan berkomunikasi jo peranti input, output sarato jo storage untuak mangarajoan instruksi nan saling terkait.\nDalam arsitektur von Neumann nan asli, inyo manjalehan sabuah Unit Aritmetika jo Logika, jo sabuah Unit Kontrol. Dalam komputer-komputer modern, kaduo unit iko talatak dalam ciek sirkuit terpadu (IC - Integrated Circuit), nan biasonyo disabuik CPU (Central Processing Unit).\nUnit Aritmetika dan Logika, atau Arithmetic Logic Unit (ALU), adolah pangkakeh nan mangarajoan pelaksanaan dasa sarupo pelaksanaan aritmetika (tambahan, pengurangan, jo samacamnyo), pelaksanaan logis (AND, OR, NOT), jo pelaksanaan perbandingan (misalnyo, mambandiangan isi sabanyak duo slot untuak saratoan). Pado unit ikolah dikarajoan \"karajo\" nan sabananyo.\nUnit kontrol manyimpan parintah kini ko nan dikarajoan dek komputer, mamarintahan ALU untuak mangarajoan jo mandapekan liak informasi (dari memori) nan diparaluan untuak mangarajoan parintah tu, jo mamindahan liak hasil ka lokasi memori nan sesuai. Unit ko bafungsi mengontrol pembacaan instruksi program komputer.\nMasuakan jo hasil.\nI/O mambolehan komputer mandapekan informasi dari dunia lua, jo malatak hasil karajonyo di sinan, biso babantuak fisik (hardcopy) atau non fisik (softcopy).\nAdo babagai macam alat I/O, dari nan akrab keyboard, monitor jo disk drive, ka nan labiah indak biaso sarupo webcam (kamera web, pancetak, pamindai, jo sabagainyo).\nNan dimiliki dek sadolah pangkakeh masuakan biaso adolah bahwa inyo meng-encode (mangubah) informasi dari suatu macam ka dalam data nan dapek diolah labiah lanjut dek sistem komputer digital. Pangkakeh output, men-decode data ka dalam informasi nan dapek dimangarati dek pamakai komputer. Dalam pengertian iko, sistem komputer digital adolah contoh sistem pangolah data.\nInstruksi.\nParintah nan dibicaroan di ateh indak parintah sarupo bahaso manusiawi. Komputer hanyo mampunyoi parintah sederhana dalam jumlah tabateh nan dirumuskan jo baik. Parintah biaso nan dipahami kabanyakan komputer adolah \"manyalin isi sel 123, jo tampek tiruan di sel 456\", \"manambahan isi sel 666 ke sel 042, jo tampek akibat di sel 013\", dan \"jiko isi sel 999 adolah 0, parintah barikuik anda di sel 345\".\nInstruksi diwakili dalam komputer sabagai nomor - kode untuak \"menyalin\" mungkin manjadi 001, misalnyo. Suatu himpunan parintah khusus nan didukung dek komputer tatentu diketahui sabagai bahaso mesin komputer. Dalam praktiknyo, urang biasonya indak manuliah parintah untuak komputer sacaro langsuang di bahaso mesin tapi mamakai bahaso pemrograman \"tingkek tinggi\" nan kamudian diterjemahan ka dalam bahasa mesin sacaro otomatis dek program komputer khusus (interpreter jo kompiler). Babarapo bahaso pemrograman berhubungan erat jo bahaso mesin, sarupo assembler (bahaso tingkek rendah); di sisi lain, bahaso sarupo Prolog didasarkan pado prinsip abstrak nan jauah dari detail pelaksanaan sabananyo dek mesin (bahaso tingkek tinggi)\nArsitektur.\nKomputer kontemporer malatakan ALU jo unit kontrol ka dalam ciek sirkuit terpadu nan dikana sabagai Unit Pemroses Sentral atau \"CPU\". Biasonyo, memori komputer dilatakan di ateh babarapo sirkuit terpadu nan ketek dakek UPS. Pangkakeh nan manampekan sabagian gadang ruangan dalam komputer adolah ancilliary sistem (misalnyo, untuak manyadiokan tanago listrik) atau pangkakeh I/O.\nBabarapo komputer nan labiah gadang babeda dari model di ateh di ciek hal utamo - inyo ado babarapo UPS jo unit kontrol nan bakarajo sacaro basamoan. Talabiah lagi, babarapo komputer, nan dipakai sabagian gadang untuak makasuik penelitian jo perkomputeran ilmiah, alah babeda sacaro signifikan dari model di ateh, tapi inyo alah basuo saketek panggunoan komersial.\nFungsi dari komputer sacaro prinsip sabananyo cukuik sederhana. Komputer mancapai parintah jo data dari memorinyo. Parintah dikarajoan, hasil disimpan, jo parintah barikuiknyo dicapai. Prosedur iko baulang sampai komputer dimatian.\nProgram.\nProgram komputer adolah daftar gadang parintah untuak dikarajoan dek komputer, barangkali jo data di dalam tabel. Banyak program komputer barisi jutaan parintah, jo banyak dari parintah tu dikarajoan baulang kali. Sabuah komputer pribadi modern nan umum (pado tahun 2003) dapek mangarajoan sakita 2-3 miliar parintah dalam sadetik. Komputer indak dapek kemampuan luar biaso inyo lewat kemampuan untuak mangarajoan parintah kompleks. Tapi, inyo mangarajoan jutaan parintah sederhana nan diatur dek urang pandai, pemrogram.\"Programmer Baik memperkembangkan set-set parintah untuak mangarajoan tugas biaso (misalnyo, manggamba titik di layar) jo lalu mambuek set-set parintah itu tasadio kapado programmer lain\". Sekarang ko, kebanyakan komputer dapek mangarajoan babarapo program sekaligus. Iko biasonyo diserahkan ka sabagai multitasking. Pado kenyataannyo, UPS mangarajoan parintah dari ciek program, beko setelah babarapo saat, UPS baraliah ka program kaduo jo mangarajoan babarapo parintahnya. Jarak wakatu nan ketek ko sering diserahkan ka sabagai irisan wakatu (\"time-slice\"). Iko mangadoan khayal program lipat ganda nan dikarajoan sacaro basamoan jo maagiah wakatu UPS di antaro program. Iko mirip bagaimano film adolah rangkaian kilat ajo masih membingkaian. Sistem operasi adolah program nan biasonyo menguasai kali ko mambagian\nSistem operasi.\nSistem operasi adolah samacam gabungan dari potongan kode nan baguno. Katiko samacam kode komputer dapek dipakai sacaro basamo dek beraneka-ragam program komputer, setelah bertahun-tahun, pemrogram (programmer) akhirnyo mamindahannyo ka dalam sistem operasi.\nSistem operasi, manantuan program ma nan akan dijalanan, bilo, jo pangkakeh nan ma (sarupo memori atau I/O) nan inyo gunoan. Sistem operasi juo maagiah layanan (service) kapado program lain, sarupo kode nan mambolehan pemrogram untuak manuliah program untuak suatu mesin tanpa paralu mengetahui detail dari sado pangkakeh elektronik nan tahubuang pado komputer.\nPanggunoan komputer.\nKomputer digital patamo, punyo ukuran nan gadang jo mambutuhan biaya gadang untuak mambueknyo. Komputer pado masa itu umumnya digunoan untuak mangarajoan perhitungan ilmiah. ENIAC, komputer awal AS awalnyo dibuek untuak mamparhitungan tabel ilmu balistik untuak persenjataoan (artileri), manghituang karapekan penampang neutron untuak mancaliak jiko bom hidrogen akan bakarajo jo semestinyo (paritungan ko, nan dikarajoan pado Desember 1945 sampai Januari 1946 jo malibekan dala dalam labiah dari satu juta kartu punch, mancaliakan bantuak lalu di bawah partimbangan akan gagal). CSIR Mk 1/CSIRAC, komputer patamo Australia, mengevaluasi pola curah hujan untuak tampek panampungan dari Snowy Mountains, suatu proyek pembangkik Hidroelektrik gadang. Salain itu juo dipakai dalam kriptanalisis, misalnyo komputer elektronik digital nan patamo, Colossus, dibuek salamo Perang Dunio II. Akan tetapi, visionaris awal juo manyangko bahwa pemrograman tu akan dapek memainan catur, mamindahan gambar jo panggunoan lain.\nUrang-urang di pemerintah jo parusahaan gadang juo mamakai komputer untuak mangotomasian banyak data jo mangarajoan tugas nan sabalumnyo dikarajoan dek manusio misalnyo, mamaliharo jo memperbarui rekening jo inventaris. Dalam bidang pendidikan, ilmuwan di babagai bidang mulai mamakai komputer untuak analisis inyo surang. Panurunan harago komputer mambuek komputer dapek digunoan dek organisasi nan labiah ketek. Bisnis, organisasi, jo pemerintah sering manggunoan banyak komputer ketek untuak manyalasaian tugas nan sabalumnyo dikarajoan oleh komputer kerangko utamo nan maha jo gadang. Kumpulan komputer nan labiah ketek di ciek lokasi disabuik sabagai server.\nSarato jo panamuan mikroprosesor di 1970-an, menghasilkan komputer nan sangat murah manjadi mungkin.\nPC manjadi populer untuak banyak tugas, tamasuak manyimpan buku, manuliah, jo mancetak dokumen. Paritungan meramalan jo lain baulang matematika jo lembarang sebar, bahubungan jo e-pos jo, Internet. Namun, katasedioan lueh komputer jo mudah dikostumisasi komputer dapek digunoan untuak banyak pakarajoan lain.\nSakaligus, komputer ketek, biasonya jo mengatur program, ditemukan caro mengaplikasian inyo ka dalam pangkakeh lain sarupo pangkakehan rumah, oto, pesawat tabang, jo perlengkapan industri.\nProsesor benam menguasai kelakuan pangkakeh sarupo itu nan labiah mudah, mambolehan kelakuan kontrol nan labiah kompleks (untuak kejadian, perkembangan sistem rem anti terkunci di oto). Katiko abad ke-21 dimulai, kabanyakan alat listrik, bantuak angkutan bertenago, jo batas produksi pabrik dikuasai di sisi komputer.\nKabanyakan insinyur mamprediksian bahwa iko akan tarui berkembang.\nBagian-bagian komputer.\nKomputer terdiri atas 2 bagian gadang inyo tu perangkek lunak (\"software\") jo perangkek kareh (\"hardware\")."}
{"id": "327485", "revid": "12718", "url": "https://min.wikipedia.org/wiki?curid=327485", "title": "Budayo", "text": "Budayo atau kabudayoan barasal dari bahaso Sanskerta yaitu \"buddhayah\", nan marupoan bantuak jamak dari \"buddhi\" (budia atau akal); diartian sabagai hal-hal nan bakaitan jo budi, jo akal manusia. Bantuak lain dari kato budayo adolah kultur nan barasal dari bahaso Inggris yaitu \"culture\" jo bahaso Latin \"cultura\".\nArati Budayo.\nBudayo adolah suatu caro hiduik nan bakambang, nan dipunyoi basomo dek ciek kalompok urang, nan diwarihkan dari katurunan ka katurunan barikuik.Budayo tabantuak dari banyak unsur nan rumik, tamasuak sistem agama jopolitik, adat istiadaik, bahaso, pakakeh, pakaian, bangunan, jo karya seni.Bahaso, sabagaimano jo budayo, marupokan bagian nan ndak tapisahkan dari diri manusia sahinggo banyak urang candaruang menganggapnyo diwarihkan sacaro genetis. Katiko saurang barusaho bakomunikasi jo urang-urang nan babeda budayo, jo manyasuaian pabedaan-pabedaannyo, kajadian tu mambuktian bahwa budayo dipalajari.\nBudayo adolah suatu pola hiduik manyaluruih. Budayo basifaik kompleks, abstrak, dan lueh. Banyak aspek budayo turuik manantukan parilaku komunikatif. Unsur-unsur sosial-budayo ko tersebar, jo maliputi banyak kegiatan sosial manusia.\nBabarapo alasan baa urang mangalami kasulitan katiko bakomunikasi jo urang dari budayo lain dapek dicaliak dalam pangartian budayo:\n\"Budayo adolah suatu perangkat rumik nilai-nilai nan dipolarisasikan jo suatu citra nan manganduang pandangan ateh keistimewaannyo surang.\"Citra nan mamaso\" itu ma ambiak bantuak-bantuak babeda dalam baragai budayo sorupo \"individualisme kasar\" di Amerika, \"kaselarasan individu jo alam\" di Jepang jo \"kepatuhan kolektif\" di Tiongkok.\"\nCitra budayo nan basifaik mamaso tu mambakali anggota-anggotanyo jo pedoman manganai parilaku nan layak nan manatap an dunia makna jo nilai logis nan dapek dipinjam anggota-anggotanyo nan paling basahajo untuak mandapekan raso bermartabaik jo partalian dengan hiduiknyo.\nDek karano mode itu, budayolah nan manyadiokan suatu kerangka nan koheren untuak mengorganisasikan aktivitas saurang nan mamungkinkannyo meramalkan parilaku urang lain.\nArati Kabudayoan.\nKabudayoan sangaik arek hubungannyo jo masyarakaik.\nMelville J. Herskovits jo Bronislaw Malinowski mangamukoan bahwa sagalo sasuatu nan tadapek dalam masyarakaik ditantuan dek kabudayoan nan dipunyoi dek masyarakaik tu surang. Istilah untuk pandapek tu adaloh \"Cultural-Determinism\".\nHerskovits mamandang kabudayoan sabagai sasuatu nan turun tamurun dari ciek generasi ka generasi nan lain, nan kamudian disabuik sabagai \"superorganic\".\nManuruik Andreas Eppink, kabudayoan manganduang kasaluruhan pangartian nilai sosial, norma sosial, ilmu pangetahuan jo kasaluruhan struktur-struktur sosial, religius, jo lain-lain, tambahannyo sagalo parnyatoan intelektual, jo artistik nan manjadi ciri khas dari masyarakaik.\nManuruik Edward Burnett Tylor, kabudayoan marupokan kasaluruhan nan kompleks, nan di dalamnyo takanduang pangatahuan, kepercayaan, kesenian, moral, hukum, adat istiadaik, jo kamampuan-kamampuan lain nan didapek dek saurang sabagai anggota masyarakaik. \nManuruik Selo Soemardjan, jo Soelaiman Soemardi, kabudayoan adolah sarana hasil karya, rasa, dan cipta masyarakaik.\nManuruik M.Selamet Riyadi, Budayo adolah suatu bantuak raso cinto dari nenek moyang kito nan diwarihkan kapado saluruah katurunannyo.\nMenurut Koentjaraningrat kebudayaan adalah keseluruhan sistem gagasan, dan tindakan hasil karya manusia dalam rangka kehidupan masyarakat yang dimiliki manusia dengan belajar\nDari babagai definisi tadi, dapek diperoleh pangartian bahwa kabudayoan adolah sasuatu nan akan mamangaruhi tingkaik pangatahuan, jo maliputi sistem ide atau gagasan nan tadapek dalam pikiran manusia, sahinggo dalam kahidupan sahari-hari, kabudayoan tu basifaik abstrak.\nSadangkan perwujudan kabudayoan adolah benda-benda nan diciptakan dek manusia sabagai makhluk nan babudayo, barupa perilaku, jo benda-benda nan basifaik nyato, misalnyo pola-pola perilaku, bahaso, paralatan hiduik, organisasi sosial, religi, seni, jo lain-lain, nan sadonyo ditujuan untuak mambantu manusia dalam malangsuangkan kahidupan bermasyarakaik.\nUnsur-Unsur.\nAdo babarapo pandapek ahli nan mangamukokan manganai komponen atau unsur kabudayoan, antaro lain sabagai barikuik:\nWujuik jo komponen.\nWujuik.\nManuruik J.J. Hoenigman, wujuik kabudayoan dibedakan manjadi tigo: gagasan, aktivitas, jo artefak.\nSadangkan manuruik Koentjaraningrat, wujuik kabudayoan dibagi manjadi nilai budayo, sistem budayo, sistem sosial, jo kabudayoan fisik.\nKomponen.\nBadasarkan wujuiknyo, kabudayoan mamiliki babarapo elemen atau komponen, manuruik ahli antropologi Cateora, yaitu:\nHubungan Antaro Unsur-Unsur Kabudayoan.\nKomponen-komponen atau unsur-unsur utamo dari kabudayoan antaro lain:\nParalatan jo parlengkapan hiduik (teknologi).\nTeknologi manyangkuik caro-caro atau teknik mamproduksi, mamakai, sarato mamaliharo sagalo paralatan, jo parlengkapan. Teknologi muncul dalam caro-caro manusia mengorganisasikan masyarakaik, dalam caro-caro mengekspresikan raso kaindahan, atau dalam mamproduksi hasil-hasil kesenian.\nMasyarakaik ketek nan bapindah-pindah atau masyarakaik pedesaan nan hiduik dari partanian paliang saketek mengenal Salapan macam teknologi tradisional (disabuik juo sistem paralatan nan unsur kabudayoan fisik), yaitu:\nSistem mato pancaharian.\nParhatian para ilmuwan pado sistem mato pancaharian iko tafokus pado masalah-masalah mato pancaharian tradisional sajo, di antaranyo:\nSistem kakarabatan jo organisasi sosial.\nSistem kakarabatan marupokan bagian nan sangaik paralu dalam struktur sosial. Meyer Fortes mangamukakan bahwa sistem kakarabatan suatu masyarakaik dapek digunokan untuak manggambarkan struktur sosial dari masyarakaik nan basangkutan.\nKakarabatan adolah unit-unit sosial nan tadiri dari babarapo kaluarga nan mamiliki hubungan darah atau hubungan parkawinan. Anggota kakarabatan tadiri ateh ayah, ibu, anak, minantu, cucu, kakak, adik, Onga, Etek, kakek, nenek, jo sataruihnyo.\nDalam kajian sosiologi-antropologi, ado babarapo macam kalompok kakarabatan dari nan jumlahnyo relatif ketek hinggo gadang sarupo kaluarga ambilineal, klan, fatri, jo paroh masyarakaik. Di masyarakaik umum kito mangenal kalompok kakarabatan lain sarupo kaluarga inti, kaluarga luas, kaluarga bilateral, dan kaluarga unilateral.\nSamantaro itu, organisasi sosial adolah pakumpulan sosial nan dibantuak dek masyarakaik, baik nan babadan hukum maupun nan indak babadan hukum, nan bafungsi sabagai sarana partisipasi masyarakaik dalam pambangunan bangsa, jo negara. Sabagai makhluk nan salalu hiduik basamo-samo, manusia mambantuak organisasi sosial untuak mancapai tujuan-tujuan tatantu nan indak dapek dicapai surang. \nBahaso.\nBahaso adolah alat atau pawujudan budayo nan digunokan manusia untuak saliang bakomunikasi atau bahubungan, baik lewat tulisan, lisan, ataupun garakan (bahaso isyarat), jo tujuan manyampaikan makasuik hati atau kamauan kapada lawan mangecek atau urang lain. Malalui bahaso, manusia dapek manyasuaikan diri jo adaik istiadaik, tingkah laku, tata krama masyarakaik, jo sakaligus mudah mambaurkan dirinyo jo sagalo bantuak masyarakaik.\nBahaso mamiliki babarapo fungsi nan dapek dibagi manjadi fungsi umum, jo fungsi khusus. Fungsi bahaso sacara umum adolah sabagai alat untuak barekspresi, bakomunikasi, jo alat untuak mangadokan integrasi jo adaptasi sosial. Sadangkan fungsi bahaso sacara khusus adolah untuak mangadokan hubungan dalam pagaulan sahari-hari, mawujudkan seni (sastra), mampalajari naskah-naskah kuno, jo untuak mengeksploitasi ilmu pangetahuan jo teknologi.\nKasenian.\nKasenian mangacu pado nilai kaindahan (estetika) nan barasal dari ekspresi hasrat manusia jo kaindahan nan dinikmati jo mato ataupun talingo. Sabagai makhluk nan mampunyoi cito raso tinggi, manusia manghasilkan babagai corak kasenian mulai dari nan sederhana sampai parwujudan kasenian nan kompleks.\nSistem Kaparcayoan.\nAdo kalanyo pangatahuan, pamahaman, jo dayo tahan fisik manusia dalam manguasai, jo mangungkap rahasio-rahasio alam sangaik tabateh. Sacara basamoan, muncul kayakinan akan adanyo panguaso tatinggi dari sistem jagat raya ko, nan juo mangandalikan manusia sabagai salah satu bagian jagat raya. Sahubungan jo itu, baik sacaro individual maupun hiduik bamasyarakaik, manusia indak dapek talapeh dari religi atau sistem kaparcayoan kapado panguaso alam samesta.\nAgamo, jo sistem kaparcayoan lainnyo saringkali terintagrasi jo kabudayoan. Agamo (bahaso Inggris: \"Religion\", nan barasa dari bahaso Latin \"religare\", nan barati \"manambatkan\"), adolah sabuah unsur kabudayoan nan penting dalam sajarah umaik manusia. \"Dictionary of Philosophy and Religion\" (Kamus Filosofi, jo Agamo) mandefinisikan Agamo sabagai barikut:... sabuah institusi jo kaanggotaan nan diakui jo biaso bakumpua basamo untuak baribadah, jo manarima sabuah paket doktrin nan manawarkan hal nan takaik jo sikap nan harus diambiak dek individu untuak mandapekkan kabahagiaan sajati.Agamo biasanyo mamiliki suatu prinsip, sarupo \"10 Firman\" dalam agamo Kristen atau \"5 rukun Islam\" dalam agamo Islam. Kadang-kadang agamo dilibatkan dalam sistem pamarintahan, sarupo misalnyo dalam sistem teokrasi. Agamo juo mampangaruhi kasenian.\nAgamo Samawi.\nTigo agamo gadang, Yahudi, Kristen, jo Islam, dikalompokkan sabagai agama Samawi atau agamo Abrahamik. Katigo agamo tasabuik mamiliki sajumlah tradisi nan samo namun ado parbedaan-parbedaan nan mandasar dalam inti ajarannyo. Katiganyo alah mambarikan pangaruh nan gadang dalam kabudayoan manusia di babagai balahan dunia.\nYahudi adolah salah satu agamo, nan jikok indak disabuik sabagai nan partamo, adolah agamo monotheistik jo salah satu agamo tatua nan masih ado sampai kini. Tadapek nilai-nilai, jo sajarah umaik Yahudi nan juo direferensikan dalam agamo Abrahamik lainnyo, sarupo Kristen jo Islam. Pado saat ko umaik Yahudi bajumlah labiah dari 13 juta jiwa.\nKristen (Protestan jo Katolik) adolah agamo nan banyak mangubah wajah kabudayoan Eropa dalam 1.700 tahun tarakhir. Pamikiran para filsuf modern pun banyak tapangaruah oleh para filsuf Kristen samacam St. Thomas Aquinas jo Erasmus. Saat ko dipakirokan tadapek antaro 1,5 s.d. 2,1 miliar pamaluak agamo Kristen di saluruah dunia.\nIslam mamiliki nilai-nilai, norma agamo nan banyak mamangaruhi kabudayoan Timur Tengah, Afrika Utara jo sabagian wilayah Asia Tenggara. Saat ko tadapek labiah dari 1,6 miliar pamaluak agamo Islam di dunia.\nAgamo jo filsafat dari Timur.\nAgamo jo filosofi saliang takaik pado kabudayoan Asia. Agamo jo filosofi di Asia kabanyakan barasal dari India, China, jo manyebar di sapanjang benua Asia malalui difusi kabudayoan jo migrasi.\nHinduisme adolah sumber dari Buddhisme, cabang Mah\u0101y\u0101na nan manyebar di sapanjang utara jo timur India sampai Tibet, China, Mongolia, Jepang, Korea jo China selatan sampai Vietnam. Therav\u0101da Buddhisme manyebar di sakitar Asia Tenggara, tamasuak Sri Lanka, bagian barat laut China, Kamboja, Laos, Myanmar jo Thailand.\nAgamo Hindu dari India, mangajarkan pentingnyo elemen nonmateri samantaro sabuah pamikiran India lainnyo, Carvaka, manekankan untuak mancari kanikmatan di dunia.\nKonghucu jo Taoisme, marupokan duo filosofi nan barasal dari Tiongkok nan mamngaruhi babagai aspek. Baik dari religi, seni, politik, jo tradisi filosofi di saluruah Asia.\nPado abad ke-20, di kaduo negara bapanduduak paliang padek se-Asia, duo aliran filosofi politik tebantuak. Mahatma Gandhi mambarikan pangartian baru tantang Ahimsa, inti dari kaparcayoan Hindu maupun Jaina, jo mambarikan arti baru manganai konsep antikekerasan, jo antiperang. Pado periode nan sama, filosofi komunisme Mao Zedong manjadi sistem kaparcayoan sekuler nan sangaik kuek di China.\nAgamo tradisional.\nAgamo tradisional, atau kadang-kadang disabuik sabagai \"agamo nenek moyang\", dianut dek sabagian suku padalaman di Asia, Afrika, jo Amerika. Pangaruahnyo cukuik gadang; mungkin bisa dianggap alah manyerap kadalam kabudayoan atau alah manjadi agamo negara, sarupo misalnyo agamo Shinto.\nSarupo kabanyakan agamo lainnyo, agamo tradisional manjawab kabutuhan rohani manusia akan katantraman hati katiko bamasalah, tatimpo musibah, jo manyadiokan ritual nan ditujukan untuak kabahagiaan manusia tu surang.\n\"American Dream\".\nAmerican Dream, atau \"mimpi urang Amerika\" dalam bahaso Indonesia, adolah sabuah kaparcayoan, nan dipacayoi dek banyak urang di Amerika Serikat. Inyo pacayo, malalui karajo kareh, pangorbanan, jo kabulatan tekad, indak mampadulikan status sosial, ssaurang dapek mandapekan kahidupan nan labiah elok.\nGagasan iko baraka dari sabuah kayakinan bahwa Amerika Serikat adolah sabuah \"kota di atas bukit\" (atau \"city upon a hill\"\"), \"cahayo untuak negara-negara\" (\"a light unto the nations\"), nan mamiliki nilai, jo kakayoan nan alah ado samanjak kadatangan para panjelajah Eropa sampai generasi barikutnyo.\nParnikahan.\nAgamo mampangaruhi parnikahan, jo parilaku seksual. Kabanyakan gereja Kristen mambarikan pamberkatan kapado pasangan nan menikah; gereja biasanyo mamasukkan acara pangucapan janji parnikahan di muko tamu, sabagai bukti bahwa komunitas tu manarimo parnikahannyo. Umaik Kristen juo mancaliak hubungan antaro Yesus Krists jo gerejanyo.\nGareja Katolik Roma mamparcayoi bahwa sabuah parcaraian adolah pabuatan tacela nan disababkan dek sikap egoistis dari diri surang-surang. Alasan parcaraian umumnyo baragam mulai dari parsalingkuhan, ka indak sasuian sifaik, parlakuan kasa pasangan, fundamental paham nan sudah indak sajalan nan dalam pandangan Gareja Katolik Roma sabuah alasan nan mangado-ado. Gareja Katolik Roma badasarkan ajaran Yesus Kristus baranggapan bahwa saurang nan tarikek dalam intitusi parnikahan malakuan pacaraian adolah bagian dari bantuak dari pajinahan kapado Tuhan, jo umaik. Badasarkan pamikiran ko, mako saurang nan alah bacarai indak dapek dinikahkan baliak di gareja kacuali bacarai karano salah satu pasangannyo alah maningga. Samantaro Agamo Islam mamandang parnikahan sabagai suatu kawajiban. Islam manganjurkan untuak indak malakukan pacaraian, namun mambuliahkan. \nSistem ilmu jo pangetahuan.\nSacaro sadarhana, pangetahuan adolah sagalo sasuatu nan dikatahui manusia tentang benda, sifaik, kaadaan, jo harapan-harapan. Pangatahuan dipunyoi dek sadonyo suku bangsa di dunia. Inyo mamparoleh pangatahuan malalui pangalaman, intuisi, wahyu, jo bapikia manurut logika, atau pacuboan-pacuboan nan basifaik empiris (\"trial and error\").\nSistem pangatahuan tu dikalompokkan manjadi:\nParubahan sosial budayo.\nParubahan sosial budayo adolah sabuah gejala barubahnyo struktur sosial, jo pola budayo dalam suatu masyarakaik.\nParubahan sosial budayo marupokan gejala umum nan tajadi sapanjang maso dalam satiap masyarakaik. Parubahan tu tajadi sasuai jo hakikaik jo sifaik dasar manusia nan salalu nio mangadokan parubahan. Hirschman mangatokan bahwa kabosanan manusia sabananyo marupokan panyabab dari parubahan.\nAdo tigo faktor nan dapek mamangaruhi parubahan sosial:\nParubahan budayo juo dapek ado akibaik adonyo parubahan lingkungan masyarakaik, panamuan baru, jo kontak dengan kabudayoan lain. Sabagai contoh, barakhirnyo zaman es barujuang pado ditamukannyo sistem partanian, jo kamudian mamanciang inovasi-inovasi baru lainnyo dalam kabudayoan\nPenetrasi kabudayoan.\nNan dimakasuik jo penetrasi kabudayoan adolah masuaknyo pangaruh suatu kabudayoan ka kabudayoan lainnyo. Penetrasi kabudayoan dapek tajadi dek duo caro:\nAkulturasi adolah basatunyo duo kabudayoan sahinggo mambantuak kabudayoan baru tanpa manghilangkan unsur kabudayoan asli. Contohnyo, bantuak bangunan Candi Borobudur nan marupokan papaduan antaro kabudayoan asli Indonesia, jo kabudayoan India. Asimilasi adolah bacampuanyo duo kabudayoan sahinggo mambantuak kabudayoan baru. Sadangkan Sintesis adolah bacampuanyo duo kabudayoan nan barakibaik pado tabantuknyo sabuah kabudayoan baru nan sangaik babeda jo kabudayoan asli.\nWujuik budayo dunia barat antaro lain adolah budayo dari Belanda nan manjajah salama 350 tahun lamonyo. Budayo warisan Belanda masih malakek di Indonesia antaro lain pado sistem pamarintahan Indonesia.\nCaro Pandang Tahadap Kabudayoan.\nKabudayoan sabagai paradaban.\nSaat ko, kabanyakan urang mamahami gagasan \"budayo\" nan dikambangkan di Eropa pado abaik ka-18, jo awal abaik ka-19. Gagasan tantang \"budayo\" ko marefleksikan adanyo katidaksaimbangan antaro kakuatan Eropa, jo kakuatan daerah-daerah nan dijajahnyo.\nInyo manganggap 'kabudayoan' sabagai \"paradaban\" sabagai lawan kato dari \"alam\". Manuruik caro pikia ko, kabudayoan nan ciek jo kabudayoan lain dapek dipabandiangkan; diantaronyo kabudayoan pasti labiah tinggi dari kabudayoan lainnyo.\nPado praktiknyo, kato \"kabudayoan\" marujuak pado pakakeh-pakakeh, nan aktivitas nan \"elit\" sarupo misalnyo mamakai baju nan bakelas, \"fine art\", atau mandangakan musik klasik, samantaro kato \"bakabudayoan\" digunokan untuak manggambarkan urang nan mangatahui, jo mangambiak bagian, dari aktivitas-aktivitas di ateh.\nSabagai contoh, jiko saurang bapandapek bahwa musik klasik adolah musik nan \"bakelas\", elit, jo bacito raso seni, samantaro musik tradisional dianggap sabagai musik nan kampungan, jo katinggalan zaman, mako timbua anggapan bahwa inyo adolah urang nan alah \"bakabudayoan\".\nurang nan manggunokan kato \"kabudayoan\" jo caro ko indak pacayo ado kabudayoan lain nan eksis; inyo pacayo bahwa kabudayoan hanyo ado ciek, jo manjadi tolak ukua norma, jo nilai di saluruah dunia. Manuruik caro pandang ko, saurang nan mamiliki kabiasoan nan babeda jo inyo nan \"bakabudayoan\" disebuik sabagai urang nan \"indak bakabudayoan\"; indak sabagai urang \"dari kabudayoan nan lain.\" Urang nan \"indak bakabudayoan\" dikatokan labiah \"alam,\" jo para pangamaik acokkali mampartahankan elemen dari kabudayoan tingkek tinggi (\"high culture\") untuak manakan pamikiran \"manusia alami\" (\"human nature\")\nSajak abaik ka-18, babarapo kritik sosial alah manaarimo adonyo pabedaan antaro bakabudayoan, jo indak bakabudayoan, tatapi pabandingan tu -berkebudayaan, dan tidak berkebudayaan- dapat menekan interpretasi perbaikan, dan interpretasi pengalaman sebagai perkembangan yang marusak, jo \"indak alami\" nan mangabuakan, jo manyimpangkan sifaik dasar manusia.\nDalam hal ko, musik tradisional (nan diciptakan dek masyarakaik kelas pakarajo) dianggap mangekspresikan \"jalan hiduik nan alami\" (\"natural way of life\"), jo musik klasik sabagai suatu kamunduran, jo kamarosotan.\nSaat ko kabanyakan ilmuwan sosial manolak untuak mambandiangkan antaro kabudayoan jo alam, jo konsep monadik nan alah balaku. Inyo manganggap bahwa kabudayoan nan sabalumnyo dianggap \"indak elit\" jo \"kabudayoan elit\" adolah samo masiang-masiang masyarakaik mamiliki kabudayoan nan indak dapek dibandiangkan.\nPangamat sosial mambedakan babarapo kabudayoan sabagai kultur populer (\"popular culture\") atau \"pop kultur\", nan bararti barang atau aktivitas nan diproduksi, jo dikonsumsi dek banyak urang.\nKabudayoan sabagai \"suduik pandang umum\".\nSalama Era Romantis, para cendekiawan di Jerman, khususnyo inyo nan paduli tahadap garakan nasionalisme - sarupo misalnyo pajuangan nasionalis untuak manyatukan Jerman, jo pajuangan nasionalis dari etnis minoritas malawan Kekaisaran Austria-Hongaria - mangambangkan sabuah gagasan kabudayoan dalam \"suduik pandang umum\".\nPamikiran ko manganggap suatu budayo jo budayo lainnyo mamiliki pabedaan, jo kekhasan masiang-masiang. Karenanyo, budayo indak dapek dibandiangkan. walaupun baitu, gagasan ko masih mangakui adonyo pamisahan antaro \"bakabudayoan\" jo \"indak bakabudayoan\" atau kabudayoan \"primitif.\"\nPado akhir abaik ka-19, para ahli antropologi alah mamakai kato \"kabudayoan\" jo definisi nan labiah lueh. Batolak dari teori evolusi, inyo mngasumsikan bahwa satiok manusia tumbuah, jo barevolusi basamo, jo dari evolusi ko tacipta kabudayoan.\nPado tahun 50-an, subkabudayoan - kalompok jo parilaku nan saketek babeda dari kabudayoan induknyo - mulai dijadikan subjek panalitian dek para ahli sosiologi. Pado abaik ko pulo, tajadi popularisasi ide kabudayoan parusahaan - pabedaan, jo bakat dalam konteks pakarajo organisasi atau tampek bakarajo.\nKabudayoan sabagai mekanisme stabilisasi.\nTeori-teori nan ado saat ko manganggap bahwa (suatu) kabudayoan adolah sabuah \"produk\" dari stabilisasi nan malakek dalam takanan evolusi manuju kabasamoan, jo kasadaran basamo dalam suatu masyarakaik, atau biaso disabuik jo tribalisme.\nKabudayoan di antaro masyarakaik.\nSabuah kabudayoan gadang biasonyo mamiliki sub-kebudayaan (atau biaso disabuik \"sub-kultur\"), yaitu sabuah kabudayoan nan mamiliki saketek pabedaan dalam hal parilaku, jo kapacayoan dari kabudayoan induaknyo. Munculnyo sub-kultur dikaranokan dek babarapo hal, di antaranyo dek pabedaan umua, ras, etnisitas, kelas, aesthetik, agamo, karajo, pandangan politik jo gender,\nAdo babarapo caro nan dilakuan masyarakaik katika bahadapan jo imigran, jo kabudayoan nan babeda jo kabudayoan asli. Caro nan dipiliah masyarakaik tagantuang pado sabarapo gadang pabedaan kabudayoan induak jo kabudayoan minoritas, sabarapo banyak imigran nan datang, watak dari panduduak asli, kaefektifan, jo kaintensifan komunikasi antar budayo, jo tipe pamarintahan nan bakuasa.\nKabudayoan manuruik wilayah.\nSairiang jo kamajuan teknologi, jo informasi, hubungan, nan saliang bakaitan kabudayoan-kabudayoan di dunia saat ko sangaik tinggi. Salain kamajuan teknologi, jo informasi, hal tasabuik juo dipangaruhi dek faktor ekonomi, migrasi, jo agamo.\nBabarapo kabudayoan di benua Afrika tabantuak malalui panjajahan Eropa, sarupo kabudayoan Sub-Sahara. Samentaro itu, wilayah Afrika Utara labiah banyak tapangaruah dek kabudayoan Arab, jo Islam.\nKabudayoan di benua Amerika dipangaruhi dek suku-suku Asli benua Amerika; urang-urang dari Afrika (terutamo di Amerika Serikat), jo para imigran Eropa tarutamo Spanyol, Inggris, Prancis, Portugis, Jerman, jo Belanda.\nAsia mamiliki babagai kabudayoan nan babeda satu samo lain, maskipun baitu, babarapo dari kabudayoan ko mamiliki pangaruah nan manonjol tahadap kabudayoan lain, sarupo misalnyo pangaruah kabudayoan Tiongkok kapado kabudayoan Jepang, Korea, jo Vietnam.\nDalam bidang agamo, agamo Budha jo Taoisme banyak mamangaruhi kabudayoan di Asia Timur. Salain kaduo Agamo tu, jo nilai Agamo Islam juo ikuik mamangaruhi kabudayoan tarutamo di wilayah Asia Selatan jo Tenggara.\nKabanyakan budayo di Australia maso kini barakar dari kabudayoan Eropa jo Amerika. Kabudayoan Eropa, jo Amerika tasabuik kamudian dikambangkan, jo disasuaikan jo lingkungan benua Australia, sarato diintegrasikan jo kabudayoan panduduak asli benua Australia, Aborigin.\nKabudayoan Eropa banyak tapangaruah dek kabudayoan negara-negara nan pernah dijajahnyo. Kabudayoan ko dikenal juo jo sabutan \"kabudayoan barat\". Kabudayoan ko alah diserap dek banyak kabudayoan, hal iko tabukti jo banyaknyo pangguno bahaso Inggris, jo bahaso Eropa lainnyo di saluruh dunia. Salain dipangaruhi dek kabudayoan negara nan pernah dijajah, kabudayoan ko juo dipangaruhi dek kabudayoan Yunani kuno, Romawi kuno, jo agamo Kristen, maskipun kaparcayoan akan agamo banyak mangalami kamunduran babarapo tahun ko.\nKabudayoan didaerah Timur Tengah jo Afrika Utara saat ko kabanyakan sangaik dipangaruhi dek nilai, jo norma agamo Islam, maskipun indak hanyo agamo Islam nan bakambang di daerah ko."}
{"id": "327487", "revid": "5625", "url": "https://min.wikipedia.org/wiki?curid=327487", "title": "Nurseha", "text": "Nurseha dilahiakan di Bandung Jawa Barat pado tahun 1938 jo maningga di Jakarta tahun 1980 dalam umua 42 tahun. Baliau mamiliki darah katurunan Minangkabau yang mangalia dari kaduo urang gaeknyo nan barasal dari Banuhampu, Kabupaten Agam, Sumatera Barat. Apaknyo dulunyo nan mampunyoi kadai Java nan barado di Jalan Lereang ka Jam Gadang.\nKarir.\nNurseha marupokan palopor Pop Minang Padusi, nan ma angkek namonyo pado tahun 1970-an jo bagabuang jo orges Gumarang nan dipimpin dek Asbon Madjid. Nyanyi Gumarang nan takanal sampai kiniko adolah nyanyi yang dibuek dek A. Hamid nan bajudul \"Ayam Den Lapeh\". Nyanyi ko partamo kali di nyanyikan dek Nurseha. Inyo batuka karajo katiko karir manyanyinyo alah mulai radok. Sakatiko inyo baraliah karajo manjadi wartawati jo manjadi panyiar radio-radio nan babahaso Minang di Jakarta. Sarupo di Radio Draba jo Radio P2SC."}
{"id": "327488", "revid": "5625", "url": "https://min.wikipedia.org/wiki?curid=327488", "title": "Leon Agusta", "text": "Leon Agusta saurang Panyair dan Budayoan nan lahia jo namo Ridwan Ilyas. Baliau dilahiakan di Kampuang Sigiran, Maninjau pado tanggal 5 Agusuts 1938 jo maningga di padang dalam umua 77 tahun, pado tanggal 10 Desember 2015.\nKarir.\nBaliau dikatokan sabagai tiang pancang utamo palopor dunia kapanyairan pado masonyo di Sumatera Barat. Basamo jo Khairul Harun manjadi pandukuang partamo dari Sumatera Barat nan ikuik manandotangani \"Manifes Kabudayoan\", forum malawan Lekra/PKI nan dicetuskan dek sastrawan Wiratmo Sukito pado tahun 1964 di Jakarta. Pado tahun 1976-1977 Leon Agusta ikuik jo rombongan sastrawan Indonesia nan tapiliah untuak mangikuti \"International Writing Program\" di UniversitasLowa, Amerika Serikat. Baliau pernah mandapek kahormatan untuak duduak sabagai dewan kasenian di Jakarta."}
{"id": "327489", "revid": "11922", "url": "https://min.wikipedia.org/wiki?curid=327489", "title": "St. Takdir Alisjahbana", "text": ""}
{"id": "327490", "revid": "5625", "url": "https://min.wikipedia.org/wiki?curid=327490", "title": "Chairul Harun", "text": "Chairul Harun adolah sastrawan jo budayoan pamikia di Sumatera Barat. Baliau di lahiakan di Kayu Tanam, 17 Agustus 1940 jo maningga pado 19 Februari 1998 dalam umua 58 tahun di Padang. Sosok baliau banyak bakacimpuang di dunia kawartawanan. \nkarir.\nSamaso di Pakanbaru baliau lah pernah manjadi koresponden jo panulis tatap di Harian Amar Makmur nan tabik di Padang. Kamudian pernah manjadi Pamimpin Redaksi Harian Umum Haluan, Harian Singgalang jo marangkap sabagai koresponden tatap majalah Tempo untuak Sumatera Barat. Banyak karya-karya nan alah ditabikkan diantaronyo \"Warisan\", Monumen Safari-Sang Gubernur\", jo sajumlah naskah drama, diantaronyo \"Hari-Hari Terakhir Dt. Katumanggungan\", Cindua Mato\", \"Sutan Pangaduan\" jo \"Ganda Hilang\". Pado tahun 1979, karyanyo nan bajudul \"warisan\" mandapek hadiah dari Yayasan Buku Utama dari departemen Pendididkan dan Kebudayaan Republik Indonesia."}
{"id": "327501", "revid": "5625", "url": "https://min.wikipedia.org/wiki?curid=327501", "title": "Asrul Sani", "text": "Asrul Sani marupokan sastrawan palopor angkatan 45, tokoh teater, perfilm jo pandiri Institut Kesenian Jakarta (IKJ). baliau dilahiakan di Rao, Mapat Tunggul, Pasaman pado tanggal 10 Juni 1926 jo maningga pado tanggal 11 Januari 2004 di Jakarta dalam umua 78 tahun.\nKarya.\n\"Tiga Menguak Takdir\" marupokan buku puisi partamo nan bahasil manggantikan Angkatan Pujangga Baru nan tanamo sajak zaman kakuasoan balando. Arti tasirek di dalam buku puisi ko mangungkapkan tantang parlawanan tigo urang panyair ko kapado bantuak-bantuak puisi model Pujangga Baru nan diantaronyo \"dedengkotnya\" Sutan Takdir Alisyahbana. Duo urang kawan baliau seniman nan bahasi mandobrak Pujangga Baru ko adolah panyair Chairil Anwar jo Rivai Apin.\nKamudian, diakhia-akhia ko baliau labiah dikanal sabagai tokoh teater jo perfilman Nasional. Karyanyo nan paliang tasohor adolah skenario dan panyutradaraan film \"Naga Bonar\"."}
{"id": "327502", "revid": "5625", "url": "https://min.wikipedia.org/wiki?curid=327502", "title": "Bastian Tito", "text": "Bastian Tito adolah saurang panulis novel nan dilahiakan di Padang pado tanggal 23 Agustus 1945 jo maningga di Jakarta tanggal 2 Januari 2006 dalam umua 60 tahun. \nKarya novel baliau banyak batemakan silek. Diantaronyo nan paliang tasohor iolah \"Kupu-kupu Giok Sianok\" dan \"Wiro Sableng\" nan ditayangkan di tipi nasional. Carito ko mulai di bueknyo samanjak tahun1967 di Jakarta."}
{"id": "327503", "revid": "12718", "url": "https://min.wikipedia.org/wiki?curid=327503", "title": "Nuskan Sjarif", "text": "Nuskan Sjarif () adolah saurang jo nan mandirikan grup musik \"\" pado tahun 1961.\nRiwayat.\nPado dekade 50-an jo 60-an orkes (grup musik) nan mambaokan musik banuansa Minang sangaik disukoi dek masyarakaik Indonesia. Orkes nan paliang populer katiko itu adolah \"\" nan pado awalnyo didirikan dek nan kamudian hari manjadi . \"Orkes Gumarang\" mangalami maso kajayoan dibawah pimpinan .\nOrkes Kumbang Tjari.\nNuskan adolah panyuko \"Orkes Gumarang\", sahingga inyo pernah manawarkan lagu ciptaannyo untuak dinyanyikan dek orkes tu, namun katiko inyo manyatokan nio bagabuang, pimpinan \"Orkes Gumarang\" nan mangatahui kamampuan Nuskan manolaknyo jo manyarankannyo untuak mambuek orkes surang.\nAkhianyo Nuskan Sjarif mandirikan \"Orkes Kumbang Tjari\", jo basamo panyanyi , inyo pun maraih sukses, bahkan manjadikan Elly Kasim sabagai panyanyi lagu Minang legendaris nan dikanang sampai kini.\nDalam orkes tu, inyo bamain gitar nan mampu manghasilkan suaro-suaro mirip bunyi sarupo (suling besar), , jo lainnyo. Sabalumnyo Nuskan bakarajo sabagai guru.\nDi kamudian hari Nuskan Sjarif dipacayo sabagai pangisi ilustrasi musik untuk film-film Indonesia. Film partamo nan digarapnyo adolah ' pado tahun 1976. Kamudian balanjut jo film-film barikuiknyo, diantaronyo ' (1976), ' (1976), ' (1976), ' (1976), ' (1976), ' (1977), ' (1977), \"\" (1978), jo babarapo film lainnyo. Nuskan Sjarif, guru jo musisi badarah ko maningga dunia di Jakarta pado 13 Februari 2007 pado umua 71 tahun."}
{"id": "327504", "revid": "7976", "url": "https://min.wikipedia.org/wiki?curid=327504", "title": "Musajik Al-Furqon, Solok", "text": ""}
{"id": "327505", "revid": "12718", "url": "https://min.wikipedia.org/wiki?curid=327505", "title": "Daftar sungai di Sumatra", "text": "Sungai nan mangalia di pulau Sumatera tadaftar sabagai barikuik:\nTagadang jo tapanjang.\nSejumlah sungai tagadang jo tapanjang di Sumatera adolah sabagai barikuik:\n&lt;onlyinclude&gt;\n&lt;/onlyinclude&gt;"}
{"id": "327508", "revid": "577", "url": "https://min.wikipedia.org/wiki?curid=327508", "title": "Atropin", "text": "Atropin adolah ubek nan dipakai untuak maatasi danyuik jantuang nan malambek jo otot polos paruik nan tagang, malapangan pupil mato pado uveitis atau ambliopia, sarato untuak maubek karacunan pestisida jo agen saraf (gas saraf). Salain itu, dipakai pulo dalam tindakan pambadahan untuak maalangi produksi aia liua. Ubek ko biasonyo diagiah dalam bantuak suntik sacaro intravena atau intramuskular. Tasadio pulo dalam bantuak tetes mato. Atropin tamasuak ubek wajib nan paralu ado di satiok klinik atau fasilitas kasihatan manuruik WHO dek kagunaannyo nan pantiang.\nAtropin tamasuak ubek antimuskarinik (masih dalam kalompok antikolinergik) nan bakarajo jo maambek saraf parasimpatis. Karajo atropin ko dapek mamunculkan efek sampiang yaitu muluik kariang, pupil maleba, urin tatahan, kabobolan, sarato danyuik jantuang capek. Dek efek sampiangnyo nan ado pado mato, ubek ko indak buliah diagiah pado urang jo glukoma suduik tatutuik. Untuak mandeh nan manganduang alun ado panalitian nan manjalehan bahayonyo, tapi buliah diagiah untuak mandeh nan manyusui. \nIndikasi.\nAtropin marupokan ubek antimuskarinik sainggo dapek dipakai untuak maambek produksi aia liua katiko pambadahan. Hal iko batujuan supayo pasien pambadahan nan sadang dibius sarato diintubasi (mamakai alaik bantu angok) indak taaspirasi atau tamasuak aia liau ka saluran angoknyo. \nAtropin baguno juo untuak maatasi karacunan, baiak dek gas saraf ataupun dek pestisida, walau indak sadoalah pestisida bisa. Pado kondisi karacunan, atropin bakarajo jo maambek asetilkolin pado reseptor muskarinik. Atropin diagiah sabagai respon capek maatasi karacunan. Pado kondisi parang, tantara kadang bahadapan jo ko sarangan gas saraf cando tabun, sarin, soman, sainggo digunakan atropin suntiak dalam wujuik autoinjektor (alaik suntik nan lansuang pakai jo dosis nan tasadio). Atropin acok digunokan basamoan jo pralidoksim klorida. Pado karacunan nan maakibatkan gangguan lokal, cando gangguan mato atau saluran angoko, atropin indak diindikasikan.\nAtropin dipakai juo pado kondisi danyuik jantuang malambek (bradikardi) sabagai terapi garih partamo. Diindikasikan katiko ado gangguan struktur pado sistem infranodul atau kok danyuik jantuang kurang dari 50 kali/minik jo tando vital indak stabil. Rato-rato 20% urang bradikardia disababkan dek gangguan hantaran listrik dalam jantuang. Atropin buliah dipakai barulang pado pasien ko asalai ado pabaikan. Pado anak-anak, paralu dicari tau panyabab bradikardianyo. Umumnyo jarang disababkan kalainan jantuang, labiah acok disababkan dek hipoksia atau hipoventilasi. Kok pasian anak maalami bradikardia jo angok nan cukuik rancak, atropin dapek diindikasi.\nAtropin dipakai pulo untuak masalah mato. Pasien nan tibo jo kaluahan padiah di mato dek uveitis atau mato taraso buran dek ambliopia, buliah diagiah atropin. Atropin maagiah efek pupil maleba sainggo baguno pulo untuak tindakan diagnostik. Efek pupil maleba ko disabuik jo efek midriatik. Dek efek iko, pasien jo glukoma suduik tatutuik dikontraindikasikan dek efeknyo nan mampaburuak.\nMekanisme karajo.\nAtropin adolah ubek antimuskarinik nan bakarajo untuak maambek reseptor asetilkolin postganglion sarato vagolitik lansuang (\"direct vagolytic\"). Hal iko mambuek efek parasimpatis taambek pado otot polos. Efek akhianyo maningkekan ransangan simpatis nan ditandoi jo maningkeknyo kaluaran jantuang (\"cardiac output\") sarato efek sampiang lain takaik antimuskarinik.\nEfek sampiang.\nEfek sampiang atropin pado umumnyo bahubuangan jo sipaiknyo nan antimuskarinik di antaronyo muluik kariang (xerostomia), pandangan buram, silau dek cahayo (photophobia), danyuk jantuang capek (takikardia), kulik sirah jo angek. Kabobolan, kanciang tatahan, sarato indak bakaringek (anhidrosis) dapek tajadi khususnyo pado populasi barisiko cando urang-urang gaek. Pado kasus nan sarik, delirium (pikun) atau koma dapek tajadi. Reaksi hipersensitivitas dapek tajadi dan biasonyo tabateh pado kulik.\nAtropin dapek mangurangi absorpsi dari mexiletin nan dapek ditagah jo kombinasi metoklopramid jo atropin sabalun tindakan anestesi."}
{"id": "327511", "revid": "7359", "url": "https://min.wikipedia.org/wiki?curid=327511", "title": "Jaguar XJ220", "text": "Jaguar XJ220 adolah salah ciek jinih oto \"sports\" nan di buek dek pabrik oto British Luxury di Inggris. Oto ko hanyo punyo duo tampek duduak di mungko atau apek juo disabuik jo oto nan punyo duo pintu. Oto ko di buek dalam rantang tahun 1992 sampai 1994. Oto ko babantuak oto balap, untuak mambuek oto ko parusahaan nan oto ko mandatangan spesialis otomotif jo parusahaan oto balap nan banamo Tom Walkinshow racing. Oto Jaguar XJ220 ko punyo kecepatan mancapai 212.3 mph atau 341.7 Km per jam nan alah pernah di cubo atau di tes di tampek nan banamo arena balap Nardo di Italia. Oto Jaguar XJ220 ko manjadi oto nan punyo kecepatan tinggi atau oto nan lari nyo kacang nan pernah di produksi dek pabrikan ko. Kecepatan oto tasabuik pernah di uji cubo di sirkuit balap oto di Nurburg, Jerman.\nSijarah oto.\nOto Jaguar XJ220 ko daulunyo marupoan sabuah oto nan dirancang dek babarapo karyawan parusahaan oto jaguar tasabuik. Oto ko marupoan juo pangambangan dari oto jaguar nan sabalumnyo. Pado awal nyo para karyawan tasabuik mambuek oto ko hanyo untuak maisi wakatu luang sajo. Katiko itu, para karyawan tapikia untuak mambuek oto nan bisa digunoan untuak balap. Akhianyo di buek lah oto nan digunoan untuak balap sarato jo model otonyo nan alah modern. Salain babarapo urang karyawan nan mambuek oto iko, para teknis mambantu juo untuak manghasiakan oto iko. Pado tahun 1950-an sampai 1960-an oto nan dibuek tadi alah di cuboan di arena balap oto di Le Mans, Perancis. Duo puluah tahun sasudahnyo, konsep partamo atau rancangan awal oto Jaguar XJ220 ko salasai dan langsuang di umumkan ka masyarakaik tapeknyo pado tahun 1988 di acara nan banamo \"British Internasional Motor Show\" nan di adoan di kota Birmingham, Inggris. Panganalan oto iko di festival tasabuik mandapek tanggapan nan elok dari masyarakaik, dapek di caliak banyaknyo minaik masyarakaik untuak mambali oto iko. Akhianyo mulai lah oto Jaguar XJ220 ko di buek pado tahun 1992.\nSpesifikasi oto.\nOto Jaguar XJ220 ko mulai di buek pado tahun 1992 dek pabrik nan banamo Jaguar Sport, pabrik ko barado di Oxfordshire, Inggris. Oto ko marupoan oto nan dapek digunoan untuak balap oto. Sarupo jo model oto-oto balap ainyo, oto Jaguar XJ220 ko hanyo punyo duo buah pintu, ciek di subalah suak, ciek lai di subalah kida. Oto Jaguar XJ220 ko manggunoan masin nan banamo JaguarV12 nan punyo salinder masin nan gadang. Oto ko manggunoan bahan baka bensin untuak manjalankannyo. Oto ko mampunyoi tanago oto nan gadang, tanago oto ko samo jo rato-rato 500 tanago kudo. Untuak manjalankan oto ko, oto ko masih manggunoan gigi sacaro manual. Gigi oto ko ado limo. Oto Jaguar XJ220 ko mampunyoi barek sakitar 1.470 kg.\nIsi dalam oto.\nOto Jaguar XJ220 ko di rancang untuak duo urang nan bisa naiak ka ateh oto. Untuak bantuak kursi, oto ko mamakai kursi \"Sports\" nan biaso di paruntuakan untuak pangamudi nan pambalap. Kursinyo pun tabuek dari bahan kulik. Kaco nan ado di pintu oto ko alah mamakai sistem listrik aratinyo pangamudi dapek mangandalian atau maatur naik turun kaco sampiang oto jo hanyo manakan tombol nan alah tasadio. \"Dasboard\" oto ko agak babantuak malangkuang. Babarapo alaik-alaik nan madukuang jalannyo oto ko tapasang di \"Dashboard\" tasabuik sarupo alaik-alaik pangandali oto, jam, voltamper, AC, sarato jo alat pangukua kacepatan oto nan di lampisi dek kaco nan bawarna ijau. Untuak ruang bagasi atau tampek barang, oto ko indak punyo tampek panyimpanan barang nan talalu laweh, tapi oto ko punyo tampek panyimpanan barang nan ketek nan talatak di bagian balakang oto atau tapeknyo talatak di ateh masin nan barado di bagian balakang oto.\nBagian badan oto.\nBagian lua oto partamo dapek di caliak dari model pintu nyo. Oto ko mamakai pintu nan babeda jo oto-oto nan biaso. pintu oto ko disabuik juo jo pintu guntiang, aratinyo pintu nan kalau di bukak mako pintunyo maarah ka ateh. Salain tu, jarak roda ka badan oto di pabarui dari nan sabalumnyo, tamasuak juo panjang oto nan babeda jo oto nan sabalumnyo. Oto Jaguar XJ220 ko dilengkapi juo jo aliran udaro nan barado di bagian bawah oto. Guno aliran udaro ko iolah untuak maaliakan udaro labiah capek karano oto ko dapek juo di pakai pado ajang balap oto. Untuak pangreman, oto ko alah mamakai sistem rem nan baiak sarato jo lampu-lampu oto ko juo takesan mewah. Untuak lampu balakang oto ko samo jo nan di gunoan dek oto Rover 200.\nOto balap.\nUntuak versi oto balap nyo oto ko di namoan jo Jaguar XJ220-C nan di paruntuakan untuak balap oto. Oto balap ko ikuik dalam lomba balap oto di arena balap oto di Le Mans, balap ko banamo \"Grand Touring Class\". Oto balap Jaguar XJ220-C ko di promosian juo di Amerika Serikat dalam balap oto nan banamo \"Fast Masters\". Balap oto kamudian di siarkan di Tv dan dapek di tonton dek masyarakaik katiko tu pado musim paneh. Oto balap ko mangalami pangambangan oto dari taun ka taun. Tadapek anam oto nan di kembangkan sarupo masin oto nan di tingkekan, kondisi isi dalam oto nan di pabaharui, mangganti lampu jo manambah lampu oto, kursi oto nan tabuek dari bahan kulik, sarato ko paningkekan kacepatan oto ko. Pado tahun 1995, oto Jaguan XJ220-S ko malakuan pangujian kacepatan oto. Kacepatan oto ko katiko itu iolah mancapai 290,3 km per jam.\nPanghargaan.\nOto Jaguar XJ220 ko mandapek panghargaan dari \"Guinness Book of World Records\" atau mandapek rekor dunia karano kecepatan oto ko nan kancang. Rekor dunia tasabuik mancataik oto ko bisa mancapai kecepatannyo hinggo 217,1 mil per jam. Angko kecepatan tasabuik kamudian masuak ka dalam buku rekor dunia edisi tahun 1994 sampai tahun 1999. Sasudah tahun 1999 kecepatan oto ko dikalahan dek kecepatan oto balap Formula 1 McLaren nan mancapai kecepatan hinggo 240,1 mil per jam. "}
{"id": "327513", "revid": "3204", "url": "https://min.wikipedia.org/wiki?curid=327513", "title": "Lobatus gigas", "text": "Lobatus gigas merupokan salah satu gastropoda moluska (sipuik lauik) tagadang jo badan nan lunak didalam keong jo bantuak keong bamahkota mangarucuik jo mampunyoi banyak duri di sakitar mahkotanyi. \"Lobatus gigas\" jugo dikana jo namo \"Strombus gigas\", \"Pink Coach\" atau \"Queen Coach\" dalam bahaso Inggirih, jo \"Gro\u00dfe Fechterschnecke, Riesen-Fechterschnecke\", atau \"Riesen-Fl\u00fcgelschnecke\" dalam bahaso Jerman. \"Lobatus gigas\" iyolah sipuik lauik nan bisa dimakan, dan tagadang di barat lauik samudra Atlantik, dari Bermuda hinggo Brazil, khusunyo tagadang di lauik Karibia jo Lauik Florida. Pado saaik dawaso, \"Lobatus gigas\" dapek barukuran hinggo 30\u00a0cm jo berek mancapai 3,3\u00a0kg."}
{"id": "327514", "revid": "577", "url": "https://min.wikipedia.org/wiki?curid=327514", "title": "2019-nCoV", "text": ""}
{"id": "327517", "revid": "175", "url": "https://min.wikipedia.org/wiki?curid=327517", "title": "Wabah koronavirus baru 2019\u20132020", "text": ""}
{"id": "327518", "revid": "175", "url": "https://min.wikipedia.org/wiki?curid=327518", "title": "Wabah koronavirus Wuhan", "text": ""}
{"id": "327520", "revid": "577", "url": "https://min.wikipedia.org/wiki?curid=327520", "title": "COVID-19", "text": ""}
{"id": "327521", "revid": "12718", "url": "https://min.wikipedia.org/wiki?curid=327521", "title": "Panjaro Alcatraz", "text": "Alcatraz marupoan fasilitas nagara tampek manahan urang atau panjaro nan tadapek di Pulau Alcatraz, San Francisco, California, Amerika Serikat. Panjaro Alcatraz alah baoperasi sajak 11 Agustus 1934 sampai 21 Maret 1963. Sajak taun 1850-an, Alcatraz manjadi situs benteng , taun 1910-1912 dibuek pulo bangunan panjaro utamo di Alcatraz nan digunoan sabagai panjaro militer Angkatan Darat Amerika Serikat. Dek karano Departemen Kehakiman Amerika Serikat mangakuisisi Barak Disiplin Amerika Serikat, Cabang Pasifik, di Alcatraz pado 12 Oktober 1933, Alcatraz sarato pulaunyo manjadi panjaro dari Biro Panjaro Federal pado Agustus 1934. \nAlcatraz digunoan untuak manahan tahanan nan acok mambuek masalah di panjaro federal lainnyo nan jumlahnyo sakitar 1.576 tahanan federal. Salain tahanan, di Alcatraz tadapek pulo Staf Biro Panjaro jo kaluarganyo. Dek karano biayo perawatan nan tinggi jo reputasi nan buruak, Alcatraz ditutuik pado 21 Maret 1963.\nSijarah.\nBangunan panjaro dibangun jo manggabuangan sajumlah bagian benteng Alcatraz. Bangunan utamo panjaro dibangun pado taun 1910-1912 jo anggaran $ 250.000. Pado taun 1933-1934, bangunan tu dimodernisasi sarato manjadi sel utamo panjaro di lembaga pemasyarakatan federal sampai ditutup pada tahun 1963. Sabalun Alcatraz ditutuik, panjaro tu punyo reputasi nan buruak dibandiangan jo panjaro lainnyo. Hal itu disebaban dek banyaknyo tahanan nan babahayo nan mambuek masalah di panjaro tu. Masalah-masalah nan ado di Alcatraz antaro lain pambunuhan nan dilakuan dek tahanan, tahanan nan kabur dari panjaro, bacakak diantaro tahanan jo lain sabagainyo.\nKondisi di Alcatraz mulai kondusif pado taun 1950-an, tahanan sacaro baansua diizinan mandapek hak istimewa sarupo mamainan alat musik, manonton film, malukih, manggunoan radio, jo lain sabagainyo. Dek karano fasilitas nan mambuek tahanan mandapek hak istimewa tu, Alcatraz manjadi panjaro nan paliang maha di Amerika Serikat. Sabuah laporan taun 1959 manyabuikan basonyo fasilitas tu tigo kali labiah maha dari panajaro pado umumnyo, ditambah biayo untuak mamelokan struktur bangunan nan abih dikikih dek aia garam lauik. Dek kondisi Alcatraz nan mode tu, Alcatraz ditutuik pado taun 1963. Kini Alcatraz manjadi museum jo tampek wisata utamo San Francisco. Satiok taunnyo, ampia 1,5 juta pangunjuang mangunjuangi Alcatraz. Disinan pangunjuang dapek bagabuang jo tur ka sadolah ruangan jo pulau, sarato tadapek patunjuakan dari mantan narapidano liwaik \"slide\" jo narasi audio.\nAdministrasi.\nPusek adminstrasi utamo Alcatraz tadapek di pintu masuak panjaro, tamasuak kantua kapalo panjaro. Di kantua tu tadapek meja jo pakakeh radio, telegraf, masin tik, jo telpon. Salain kantua kapalo panjaro, tadapek pulo kantua sipir jo sekretaris, meja surek, meja kapten, kantua bisnis, kantua penitera, kantua akuntan, ruang kontrol, ruang tunggu panjago, gudang sanjato, area kunjungan, sarato toilet. Ado pula ruang bawah tanah Alcatraz nan barisi sel bawah tanah jo kamar mandi. Tangga utamo ka ruang bawah tanah nyo tadapek di sapanjang Sunrise Alley, blok A, jo di pintu jebakan sapanjang koridor Blok-D. Sadolah kunjuangan ka Alcatraz harus ado izin tatulihnyo dari kapalo panjaro.\nTadapek rumah sakik di Alcatraz di akhia abaik ka-19. Rumah sakik tu talatak di ateh ruang makan lantai duo. Staf rumah sakik barasa dari karyawan Layanan Kesehatan Masyarakat Amerika Serikat nan ditugasan di Alcatraz. Salaij itu Alcatraz pado mulonyo punyo 155 pegawai nan gajinyo bamacam-macam sasuai jabatannyo. Saurang panjago baru mandapek gaji $ 3.024,96 per taun, tapi ado pangurangan 6% untuak pajak pensiun per taunnyo. Panjago di Alcatraz bakarajo salamo 40 jam dalam saminggu sarato 8 jam untuak limo \"shift\".\nKaamanan.\nAlcatraz mampunyoi kaamanan nan tinggi dibandiangan jo panjaro umumnyo di Amerika Serikat. Teknologi takini untuak maningkekan kaamanan ditambahan ka bangunan. Tadapek minaro palinduang nan dibangun di lua panjaro di ampek lokasi strategis. Sel-sel panjaro diagiah baja jo parangkek panguncian nan dioperasian dari ruang kontrol, sadangkan untuak jendelanyo ditutuik jo pamanggang basi. Di pintu masuak ruang makan jo bengke, tadapek detektor logam elektromagnetik sarato tabuang gas aia mato nan tapasang di langik-langiknan dapek diaktifak jo \"remote control\" kok ado tahanannan marusuah atau malarian diri. Terowongan tuo disegel untuak manghindari adonyo narapidano nan basambunyi disitu.\nHalaman rekreasi jo bagian lain dari oanjaro diagiah paga baduri sapanjang 25 kaki di atehnyo untuak mancagah tahanan nan mancubo malarian diri katiko latihan. 20 minik sasudah wakatu makan di ruang makan, garpu, sendok, jo pisau diatakan di ateh meja elok-elok sarato dietong untuak mamastian indak ado tahaan nan maambiaknyo untuak dijadian sanjato. Pada taun-taun sabalumnyo tahanan dilarang maota sambia makan, tapi kini aturan tu indak ado lai, tahanan buliah maota asa tanang.\nBlok Tahanan.\nKoridor.\nDi Alcatraz mampunyoi sistem panamoan koridor manuruik namo jalan jo bangunan utamo di Amerika, tamasuak koridor Broadway. Koridor Broadway ko barado di sisi blok A, nan marupoan tampek tahanan liwaik untuk bakumpua di Times Square (ruang nan tadapek jam dindiangnyo) sabalum masuak ruang makan. Broadway mamisahan blok B jo blok C nan tahanan di blok tu paliang saketek privasinyo di panjaro. Koridor antaro blok C jo perpustakaan disabuik Park Avenue. Koridor di blok D banamo Sunset Strip.\nBlok-A.\nBlok A marupoan sel tahanan nan indak pernah di modernisasi. Indak ado tahanan nan sacaro permanen dithan di blok ko. Tahanan tu dimasuakan ka blok A sabanta, salanjuinyo disidang atau dipindahan ka blok lainnyo. Pado taun-taun barikuiknyo, blok A digunoan sabagai tampek panyimpanan. Tadapek pulo perpustakaan hukum nan talatak di sajumlah titik di blok A. Salain itu ado pulo tampek tukang cukua ketek nan talatak di ujuang blok A nan digunoan tahanan untuak mancukua rambuiknyo tiok bulan.\nBlok B.\nTahanan baru ditampekan di blok B jo dikarantina salamo tigo bulan patamo sarato indak dibuliahan mandapek pangunjuang salamo minimal 90 hari. Sasudah itu baru tahanan dapek ciek kunjuangan salamo sabulan. Surek-surek nan ditarimo tahanan dipareso dulu dek panjago panjaro untuak mancaliak ado atau indaknyo pesan rahasia.\nBlok D.\nBlok D marupon blok kurungan atau tampek isolasi untuak tahanan. Tahanan indak diizinan makan di ruang makan, tapi diagiah makanan di sel masiang-masiang. Di dalam sel tadapek lubang untuak mambuang kotoran, sahinggo tahanan indak buliah kalua untuak ka kamar mandi atau toilet. Sasudah kalua dari sel tahanan di blok D, tahanan mandapek label merah nan barati indak buliah maninggaan selnyo salamo tigo bulan."}
{"id": "327522", "revid": "7250", "url": "https://min.wikipedia.org/wiki?curid=327522", "title": "Buruh migran", "text": ""}
{"id": "327523", "revid": "3044", "url": "https://min.wikipedia.org/wiki?curid=327523", "title": "Audie Murphy", "text": "Audie Murphy adolah saurang tentara Amerika Serikat, lahia pado 20 Juni 1925 dan maningga 28 Mei 1971. "}
{"id": "327526", "revid": "10851", "url": "https://min.wikipedia.org/wiki?curid=327526", "title": "Film Harimau Tjampa", "text": "Film Harimau Tjampa.\nFilm Harimau Tjampa marupokan film pado zaman kemerdekaan, katiko sumangaik pambantuakan identitas nasional sadang digadang-gadangkan nan disutradarai dek Usmar Ismail pado tahun 1953 nan caritonyo tentang persilekan di daerah Minangkabau sakaligus manjadi film skenario terbaik pado Festival Film Indonesia 1955. Di kancah internasional, film iko dapek parhatian gadang dari pangunjuang Festival Film se-Asia (Tenggara) II di Singapura pado 1955.\nPlot.\nFilm iko awalnyo manampilan carito saorang anak mudo nan banamo Lukman (Bambang Hermanto) nan punyo keinginan mambaleh dendam kematian apaknyo. Inyo pai ka daerah Pauh untuak baraja silek sakaligus maluruhi nieknyo. Inyo ka baraja silek samo nan namonyo Datuk Langit. Untuak biso jadi murid Datuk Langit, si Lukman ko harus maagiah 3 kerbau kapado Datuk Langit, tapi si Lukman ndak bisa do menyanggupi permintaan Datuk Langit. Salapeh itu, Lukman katamu jo Saleh, guru nan padek basilek sakaligus namua manjadian Lukman sabagai anak muridnyo. Saleh bapasan ka Lukman jan gunokan silek ko untuak kaparluan nan indak-indak. Tapi, Lukman acok bana malangga kato Saleh sahinggo Lukman diusia jo Saleh tu. Suatu waktu Lukman mambunuah seorang pejudi jo inyo masuak penjaro. Di dalam penjaro Lukman dapek kaba bahwa nan mambunuah apaknyo tu adolah Datuk Langit tu surang. Lukman capek mancari aka supayo capek kalua dari penjaro ko jo menantang Datuk Langit tu. Lukman jo Datuk Langit bacakak, akhirnyo Lukman mengalahan si Datuk Langit iko. Salapeh itu, polisi tibo jo Lukman samo Datuk Langit ditangkok dek polisi\nNilai nan Takanduang didalamnyo.\nHarimau Tjampa manghadirkan kebudayaan Minangkabau nan kental bana. Hal iko dapek dicaliak dari elemen-elemen nan ditampilan untuak mengukuhkan carito, antaro lain, silek daerah iko sabagai salah satu panggarak carito. Elemen lainnyo adolah pantun, sastra lisan Minangkabau jo musik sabagai panganta jo transisi antaro babak, jo ilustrasi caritonyo. Film Harimau Tjampa nan kedaerahan nan kanta manjadi stimulus bagi sineas lain pado zaman itu untuak mandudukkan nilai-nilai daerah sabagai identitas nasional.\nLokasi Filmnyo.\nFilm iko diambiak mayoritas di Sumatera Barat.\nPamain.\nMalin Marajo sabagai Saleh\nBambang Hermanto sabagai Lukman\nRaden Ismail sabagai Datuk Langit\nTiti Savitri\nNurmaningsih\nWahid Chan"}
{"id": "327527", "revid": "14069", "url": "https://min.wikipedia.org/wiki?curid=327527", "title": "C++", "text": "ek dek Bjarne Stroustrup, nan marupokan perkembangan dari bahaso C dikambangkan di Bell Labs (Dennis Ritchie) pado awal tahun 1970-an, bahaso tu diturunkan dari bahaso sabalumnyo, inyo tu B. Pado awalnyo, bahaso tu dirancang sabagai bahaso pemrograman nan dijalankan pado sistem Unix. Pado parkambangannyo, versi ANSI (American National Standards Institute) pado bahaso pemrograman C manjadi versi dominan, maskipun versi tu sakarang jarang dipakai jo pangembangan sistem jo jaringan maupun untuak sistem embedded.\nBjarne Stroustrup pado Bell Labs patamo kali mangembangkan C++ pado awal 1980-an. Untuak mandukuang fitur-fitur pado C++, dibangun efisiensi jo sistem support untuak pemrograman tingkek randah (\"low level coding\"). Pado C++ ditambahan konsep-konsep baru sarupo class jo sifeik-sifeiknyo sarupo inheritance jo overloading. Salah satu perbedaan nan paliang mandasa jo bahasa C adolah dukungan kapado konsep pemrograman berorientasi objek (\"object-oriented programming\").\nStandarisasi.\nPado tahun 1998, C++ Standar Komite (ISO/IEC JTC1/SC22/WG21 Working Group) mangaluaran Standar Internasional ISO/IEC 14882:1998 nan digunoan salamo beberapo tahun. Pada tahun 2003 dirilis versi nan alah dikoreksi, ISO/IEC 14882:2003.\nPado tahun 2005, Laporan Teknis nan disabuik \"Laporan Teknis Perpustakaan 1\" (saring dikana sabagai TR1) dirilis.\nRevisi tabaru dari standar C++ adolah C+11 (sabalumnya dikana C++0x) alah disetujui dek ISO/IEC pado tanggal 12 Agustus 2011 jo alah ditarbitkan sabagai 14882:11.\nContoh Program C++.\nContoh program sederhana C++ untuak Hello world jo menggunokan pustaka dasar C++ dapek dicaliak di bawah iko:\nKeterangan.\nBaris patamo: Sabagai bagian dari proses kompilator, kompilator dari c++ manjalankan program nan dinamoan preprosesor. Preprosesor ado kemampuan manambahan jo manghapui kode dari sumber. Pado bagian codice_1 mambaritahuan preprosesor untuak manyertakan kode dari iostream, berkas iostream barisi deklarasi untuak barbagai fungsi nan dibutuhan dek perangkek luneik, atau \"class-class\" nan dibutuhan.\nBaris kaduo: Pernyataan iko mendeklarasiaan fungsi utamo, bahwa suatu program C++ dapek barisi banyak fungsi, nan harus dipunyoi sebuah fungsi utamo (main function). Fungsi adolah modul nan barisi kode-kode untuak manyalasaian masalah-masalah tatentu. Kato Void manandoan fungsi main indak batipe.\nBaris katigo: Kurung kurawa buka manandoan awal program.\nBaris kaampek: \nCout adolah sabuah object dari pustaka perangkek luneik standar C++ nan digunoan untuak mancetak string ka piranti output standar, nan biasonyo adolah layar komputer, kompilator manghubungkan kode dari pustaka perangkek luneik standar tu jo kode nan alah ditulih untuak mandapekan hasil executable. Tanda adolah format modifier nan digunoan untuak baganti baris setelah manampilkan string, jiko ado cout lain pado program tasabuik, mako string nan manyertainyo akan dituliskan pado baris bawahnyo.\nBaris kalimo: Kurung kurawa tutuik manandoan akhir program.\nKato nan dipasan.\nKalompok patamo.\nC++ mampunyoi 32 buah kato nan dipasan (\"reserved words\"). Kato kunci kalompok patamo marupokan turunan dari bahasa C, di antaronyo:\nKalompok kaduo.\nKato nan dipasan kalompok kaduo bajumlah 30. Kato-kato iko adolah baru jo hanyo ado di bahasa C++.\nKato-kato nan dipasan tasabuik di ateh indak buliah dipakai sabagai namo variable, class, enum, macro, jo struct.\nTipe data dasa.\nUntuak manyimpan suatu variabel diparaluan tampek khusus di dalam memori komputer. Gadang jo tipe dari variabel-variabel di dalam standar program C++ dispesifikasian sabagai barikuik."}
{"id": "327528", "revid": "10851", "url": "https://min.wikipedia.org/wiki?curid=327528", "title": "PHP", "text": "PHP: Hypertext Preprocessor adolah bahaso skrip nan dapek ditanamkan atau disisipkan ka dalam HTML. PHP banyak dipakai untuak memprogram situs web dinamis. PHP dapek digunoan untuak mambangun sabuah CMS.\nIndak hanyo bajalan malalui peladen web, PHP jugo biso manyalasaian tugas-tugas pemrograman dalam bantuak antarmuka baris perintah (CLI).\nSijarah PHP.\nPado awalnyo PHP marupokan kapendekan dari \"Personal Home Page\" (Situs personal). PHP patamo kali dibuek dek Rasmus Lerdorf pado tahun 1995. Pado waktu tu PHP masih banamo \"Form Interpreted\" (FI), nan wujudnyo sarupo sakumpulan skrip nan digunoan untuak mangolah data formulir dari web.\nSalanjuiknyo Rasmus marilis kode sumber tasabuik untuak umum jo menamakannyo PHP/FI. Jo parilisan kode sumber iko manjadi sumber tabukak, mako banyak pemrogram nan tatariak untuak ikuik mangembangkan PHP.\nPado November 1997, dirilis PHP/FI 2.0. Pado rilis iko, \"interpreter\" PHP alah diimplementasian dalam program C. Dalam rilis iko disertakan juo modul-modul ekstensi nan maningkekan kamampuan PHP/FI sacaro signifikan.\nPado tahun 1997, sabuah parusahaan banamo Zend manulih liak interpreter PHP manjadi labiah barasiah, labiah baik, jo labiah capek. Kamudian pado Juni 1998, parusahaan tasabuik marilis interpreter baru untuak PHP jo maresmian rilis tasabuik sabagai PHP 3.0 jo singkekan PHP diubah manjadi akronim berulang \"PHP: Hypertext Preprocessing\".\nPado patangahan tahun 1999, Zend marilis interpreter PHP baru jo rilis tasabuik dikana jo PHP 4.0. PHP 4.0 adolah versi PHP nan paliang banyak dipakai pado awal abad ka-21. Versi iko banyak dipakai disebabkan kamampuannyo untuak mambangun aplikasi web kompleks tatapi tetap mamiliki kacepekan jo stabilitas nan tinggi.\nPado Juni 2004, Zend marilis PHP 5.0. Dalam versi iko, inti dari interpreter PHP mengalami parubahan gadang. Versi iko juo memasuakan model pemrograman berorientasi objek ka dalam PHP untuak manjawek pakambangan bahaso pemrograman ka arah paradigma berorientasi objek. Peladen web bawokan ditambahan pado versi 5.4 untuak mampermudah pangembang manjalankan kode PHP tanpa manginstal peladen perangkek luneik.\nVersi tabaru jo stabil dari bahaso pemograman PHP saat iko adolah versi 7.0.16 jo 7.1.2 nan resmi dirilis pado tanggal 17 Februari 2017.\nSintaksis Dasa.\nPambateh.\nPHP hanyo mengeksekusi kode nan ditulih dalam pambateh sabagaimano ditantuan dek dasa sintaks PHP. Apopun di lua pambateh indak diproses dek PHP (meskipun teks PHP iko masih mangendalian struktur nan dijalehan dalam kode PHP. Pambateh nan paliang umum adolah \"&lt;?php\" untuak mambuka jo \"?&gt;\" Untuak manutuik kode PHP.Tujuan dari pambateh iko adolah untuak mamisahan kode PHP dari kode di lua PHP, sarupo HTML,JavaScript.\nVariabel.\nVariabel diawali jo simbol dolar codice_1. Pado versi php PHP 5 diparkenalan jenis isyarat nan mamungkinkan fungsi untuak mamakso inyo manjadi parameter objek dari class tatentu, array, atau fungsi. Namun, jenih patunjuak indak dapek digunoan jo jenis skalar sarupo angka atau string. Contoh variabel dapek ditulih sabagai $nama_variabel.\nPanulisan fungsi, panamoan kelas, namo variabel adolah peka akan huruf gadang (Kapital) jo huruf ketek . Kaduo kutip gando codice_2 dari string mamberian kamampuan untuak interpolasi nilai variabel ka dalam string PHP. PHP manerjemahan baris sabagai spasi, jo pernyataan harus diakhiri jo titik koma codice_3.\nKomentar.\nPHP mamiliki 3 jenih sintaks sabagai komentar pado kode inyo tu tando blok codice_4, komentar 2 baris codice_5 jo tando paga codice_6 digunoan untuak komentar ciek baris. Komentar batujuan untuak maninggaan catatan pado kode PHP jo indak akan ditajamahan ka program.\nFungsi.\nRatusan fungsi nan disedioan dek PHP serta ribuan lainnyo nan tasadio melalui babagai ekstensi tambahan. fungsi-fungsi iko didokumentasikan dalam dokumentasi PHP. Namun, dalam babagai tingkek pangembangan, kini ado babagai konvensi penamoan. Sintaks fungsi adolah sarupo di bawah iko:\nContoh program.\nMambuek Sabuah Halaman Web PHP.\nSabuah Halaman web nan ditulih manggunoan Bahaso Pemograman PHP adolah sabagai barikuik:\nProgram bilangan Fibonacci.\nBarikuik iko adolah contoh program nan relatif labiah kompleks nan ditulih jo manggunoan PHP. Contoh program iko adolah program untuak manampilan 20 bilangan patamo dari deret bilangan Fibonacci. Ado babarapo variable atau sintax. sarupo function. itu marupakan bagian dari javascript.\nKalabihan PHP Dari Bahasa Pemrograman Lain.\nBabarapo kalabihan PHP dari bahasa pemrograman web, antaro lain:\nTipe data.\nPHP mamiliki 8 tipe data, inyo tu:\nLihat pula.\nPHP Framework adolah sabagai sabuah kerangko karajo nan disusun dek babagai komunitas pangembang web disadolah dunio. Kerangko ko batujuan untuak mampermudah dalam mambuek sabuah aplikasi web kito sering manulih script PHP sacaro keseluruhan (konvensional) jo itu pun kito ulang liak pado halaman nan lain."}
{"id": "327529", "revid": "12718", "url": "https://min.wikipedia.org/wiki?curid=327529", "title": "Bahasa skrip", "text": "Bahaso skrip (bahasa Inggris: scripting language) marupokan bahaso pemrograman nan manyadioan fasilitas panerjemahan sarato kompilasi kode dalam ciek rangkaian proses sacaro integratif sahinggo mamungkinkan kode dibuek dapek langsuang dijalankan sabagai program sacaro dinamis. Skrip atau kode program nan akan dijalankan umumnyo akan ditarjamahan talabiah dulu dari kode sumber ka dalam P-Code, sabagai tambahan, babarapa bahasa skrip bahkan alah manyadioan kompiler JIT terintegrasi nan akan mangevaluasi sarato manerjemahan bagian-bagian kritis atas P-Code tasabuik manjadi kode mesin sahinggo manghasilkan eksekusi proses nan labiah capek hinggo sacaro relatif biso manandingi program nan ditulih jo manggunoan bahaso pemrograman kompilatif sarupo C.\nPado awalnyo bahaso skrip saringkali disabuik sabagai \"batch language\" karano tujuan awalnyo adolah untuak mambantu fungsi administratif pamaliharoan sistem jo caro mangotomatisasian tugas administrator sistem malalui sarangkaian instruksi pamaliharoan sistem nan dieksekusi dalam ciek waktu sacaro periodik.\nSijarah.\nPado awal era komputer mainframe tahun 1950-an, komputer-komputer pado maso tasabuik indak barsifeik interaktif, sado proses dikarajoan sacaro batch (sarangkaian instruksi diekseskusi dalam ciek proses). IBM Job Control Language (JCL) marupakan salah satu bahaso skrip tatuo nan dikatahui digunoan untuak mangontrol proses batch.\nAntar muko interaktif babasis text patamo dikambangkan sajak tahun 1960-an nan mamungkinkan pangguno sacaro langsung berinteraksi dengan komputer-komputer tersebut, setiap perintah yang diketikkan oleh pengguna akan langsung dieksekusi oleh sistem, pengguna juga dapat memanfaatkan fasilitas interaktif tersebut untuk menulis instruksi-instruksi dalam satu berkas yang dapat dieksekusi oleh sistem sebagai proses batch.\nBahaso-bahaso pemrograman tatentu sarupo Tcl jo Lua sacaro spesifik didisain sabagai bahaso skrip untuak kaparluan umum nan dapek disisipkan sabagai pustaka ka dalam aplikasi utamo sahinggo manyadioan fitur eksekusi skrip dalam babagai jenih aplikasi. Bahaso lainnyo sarupo Visual Basic (VBA) manyadioan integrasi nan ereik jo fasilitas otomatisasi sistem jo sajumlah fitur sarato kapabilitas nan cukuik kayo nan mamungkinkan administrator sistem mangarajoan banyak hal takait jo sistem sacaro terotomatisasi, meski demikian kabaradoan fitur sarato kapabilitas iko saringkali pulo dimanfaatkan dek sakalompok tatentu untuak mambuek virus komputer.\nBabarapo parusahaan perangkek luneik manyadioan sajumlah bahaso skrip pado produk nan inyo pasarkan. Peramban web modern kini ko umumnya manyadioan bahaso skrip nan ditujukan untuak mambuek fitur-fitur tambahan ateh peramban tasabuik tamasuak manyadioan fasilitas nan mamungkinkan skrip tasabuik barinteraksi jo pangguno, contoh bahaso skrip nan paliang umum digunoan dalam kasus iko adolah JavaScript, atau XUL.\nAnalisis pasar.\nManuruik survei global nan dikarajoan dek Evans Data tahun 2008, bahaso skrip nan paliang banyak digunoan kini ko adolah JavaScript, PHP manampeki urutan ka duo, jo Perl manampeki urutan ka tigo."}
{"id": "327530", "revid": "10851", "url": "https://min.wikipedia.org/wiki?curid=327530", "title": "Darwis", "text": "Darwis.\nDarwis atau nan dikana jo \"Atuak Duih Gerai\" adolah saorang pandeka Silek Pariangan nan takana salapeh Abdul Manan.\nBiografi.\nDarwis basuku Dalimo Panjang, asa jorong Pariangan. Istrinyo banamo Limah, suku Piliang jo punyo 4 anak, namonyo Sana, Nirmala, Ancang, jo Ijan. Darwis lahia pado tahun 1900 jo wafat pado 1986 pado usio 86 tahun. Dimakamkan di Pariangan. Katiko hiduik, inyo karajo sabagai petani jo guru silek. Darwis baraja silek pado guru silek nan takana, Katik Busai. Sepanjang hiduiknyo, Darwis aktif maaja silek di Pariangan. Ratusan muridnyo alah manjadi pandeka nan takana jo acok manjuarai kejuaraan jo festival silek.\nDarwis jo Abdul Manan.\nDarwis jo Abdul Manan maaja silek di surau tarekat, samentaro Darwis maaja silek di halaman rumah gadang pado malam hari. Inyo dikana sabagai ahli Silek Harimau di Pariangan\nSilek Harimau.\nSilek Harimau takana karano seseorang harus basilek jo harimau katiko akan manyalasaian ilmu silek jo Atuak Duih. Harimau jelmaan nan dipaliharo dek Atuak Duih hadir d tangah halaman rumah gadang untuak manyerang para pandeka nan alah siap menghadapinyo jo babagai jurus nan alah diajaan dek guru. Jiko masih ado nan tagores dek serangan harimau itu, inyo harus baraja liak, aratinyo inyo alun pandai manjadi pandeka nan sempurna.\nKeemasan Darwis.\nPado waktu tu banyak guru silek nan mambukak sasaran untuak maajaan silek di Pariangan, sarupo Kari Malano, Duih Talano, Buyuang Kasiak, dll.Tapi indah takana bana. Nan paliang takana pado waktu tu memang Darwis atau Atuak Duih Gerai tasabuik.\nKalabihan Darwis.\nKalabihan Darwis surang menguasai langkah panjang nan diajaan dek gurunyo, sementaro Angku Ampek nan juo saorang pandeka ndak mampu menguasai teknik tasabuik, tapi pandai dalam langkah nan lain. Manuruik muridnyo bahwa langkah panjang iko indak diajaan kapado sadolah urang, tapi hanyo kapado urang-urang tatentu."}
{"id": "327531", "revid": "12718", "url": "https://min.wikipedia.org/wiki?curid=327531", "title": "Ahmad Taufik", "text": "Ahmad Taufik (lahia 12 Juli 1965 - meninggal 23 Maret 2017 pado umua 51 tahun) adolah saurang jurnalis senior nan pernah karajo di tempo. Tempro adolah ciek dari tigo barito mingguan nan dilarang pado maso Soeharto tahun 1994. Ahmad taufik marupokan jurnalis nan mangalami hukuman tigo tahun karano manabikan artikel kritis wakatu rezim Soeharto. Wakatu itu, Taufik manulih artikel di majalah berita Aliansi Jurnalis Independen (AJI) tantang masalah suksesnyo presiden maso itu jo kakayoan nan dimiliki dek presiden tasabuik. Taufik dibebaskan basyarat pado masa hukuman duo pertigo dari maso hukumannyo. \nRiwayat Iduik.\nAhmad Taufik lahia pado 12 Juli 1965, di Jakarta, Indonesia nan marupoan katurunan dari kaluargo Hadrami. Ahmad Taufik nan biaso dikenal jo AT ko pernah kulaih di Universitas Islam Bandung dan lulus sabagai sarjana hukum. Samaso kuliahnyo, AT acok ikuik dalam kegiatan-kegiatan nan manyaluran suaro protes mahasiswa dari kasus badega. Salamo iduiknyo, AT banyak mambuek karya-karya takaik pemikirannyo tahadok pamarintah. Salain itu, AT pun mampajuangan kebebasan berekspresi dan pers di Indonesia sahinggo inyo mandirian organisasi wartawan yaitu Aliansi Jurnalis Independen (AJI). \nTaufik masuak ka Tempo pado tahun 1989. SIkapnyo nan independen mambuek rezim nan bakuaso pado maso itu marah. Hal iko karano manulih artikel tantang suksesnyo presiden dan kakayaan keluarga presiden pado maso itu. Karano tulisan tasabuik, Taufik dihukum pado 1 September 1995 karano malanggar Pasal 19 UU Pers, nan malarang penerbitan surek kaba atau majalah tanpa izin, jo Pasal 154 KUHP nan malarang ungkapan \"perasaan permusuhan, kebencian, atau penghinaan manuju pemerintah\". Akhianyo, Taufik dihukum 2 tahun 8 bulan penjara di Pengadilan Negeri Jakarta Pusat. Saat itu, Taufik ditangkap dalam sabuah acara halal-bihalal di hotel Wisata Jakarta. Taufik ditangkap basamo duo rekannyo yaitu Eko Maryadi nan marupoan aktivis AJI jo Danang Kukuh Wardoyo nan marupoan kapalo rumah tangga AJI. \nAT salamo di panjaro mandapekan banyak bana pengalaman nan bahargo untuak iduiknyo. Contohnyo sajo AT mangatahui ternyato salamo ko banyak bana aturan nan indak sasuai jo kanyataan. Mode hakim nan majatuhan vonis tapi indak mamaratian kasaksian tersangka, dan pamasalahan mode ko acok tajadi dalam kasus pambunuhan jo narkoba. AT pun batamo jo Xanana nan marupoan pajuang untuak kemerdekaan Timor-Timur. Salain bahubungan jo politik, di panjaro AT jugo mamanfaatkan tampek untuak baraja bahaso Portugis. \nSalamo di panjaro, AT dipindahan ka beberapo tampek yaiitu Polda Metro Jaya salamo 57 hari, Salemba salamo satu tahun. Salanjuiknyo, inyo dipindahan ka Cipinang pado 6 Mei 1996, nan tapek jo kaburnyo Eddy Tansil. AT dipindahan liak ka LP Cirebon dan tarakhia, inyo dipindahan ka LP Kuningan di Jawa Barat. \nAT pun parna manjadi advokat dan aktif mambela urang-urang nan disingkirkan akrano diskriminasi agamo, rakyat miskin ataupun urang-urang nan dizalimi. AT jugo bagabuang dalam koalisi Advokat Internasional untuak mambela hak-hak bangsa Palestina. \nKarya.\nKarya nan dibuek jo AT ko banyak bana, mulai dari berita liputan, kritikan hingga buku. Salamo inyo di penjaro, inyo ado manulih carito nan inyo rasoan salamo di penjaro dan ditabikan jo judul \"Penjara, The Untold Stories\". Buku iko diluncuran pado 10 Juni 2010 jo taba 189 halaman. Paluncuran buku ko diadokan di Auditorium Universitas Paramadina, Jakarta Selatan. Tujuan AT manabikan buku ko untuak masyarakat mode petugas lembaga kemasyarakatan, mantan narapidana, ataupun satgas mafia hukum supayo mandapekan gambaran tantang iduik di penjaro jo apo nan paralu dipersiapkan untuak narapidana tasabuik kalua dari penjaro. Ijan sampai, urang-urang tu kalua, lalu baliak manjadi kurir narkoba ataupun pambunuh. Badasaran pengalaman AT, panjaro marupoan tampek lahan bisnis, nan ado pitih dapek kanyamanan, nan indak ado pitih dak ado harapan. Banyak taktik licik nan dipraktikkan mulai dari panangkokan, panampekan ruang tahanan sampai ka pambebasan. \nIsi Buku.\n\"Prolog\"\n\"Epilog\"\nWartawan senior.\nAT marupoan wartawan senior na patuik diacungi jempol ateh kabaraniannyo dalam maliput. AT pernah maliput di pabatehan Pakistan-Afganistan (Tribal Area), salamo 40 hari pado saat Amerika Sarikat manyarang pamarintahan Taliban di Afganistan tahun 2001. Salain itu, AT parnah lo maliput pamilihan umum di Irak pado 24 Januari - 1 Maret 2005. \nKasus Winata.\nSatalah kalua dari penjaro, AT pun pernah mambuek marah bos Grup Artha Graha, Tomy Winata. Hal iko karano AT mambuek tulisan dengan judul \"Ada Tomy di Tenabang\", nan dimuat di Tempo edisi 3-9 Maret 2003. Dalam tulisan tasabuik, AT manjalehan baa keterlibatan Tomy Winata nan pado saat itu marupoan pengusaha paliang kuat di Indonesia, masuak dalam kasus pasar tekstil Tanah Merah. Manurut AT nan didapekan di lapangan, Winata alah mangajuan rencano untuak mamasaran produk tasabuik babarapo bulan sabalum panumpasan pasar. Mako dari itu, Winata malakukan gugatan ateh pancamaran namo baik. \nPenghargaan nan diperoleh.\nAhmad Taufik dikenal jo urang nan produktif dalam iduiknyo. Salamo bakarir, inyo pernah mandapek penghargaan \"Tasrief Award\" sabagai \"Indonesia Press Freedom Award\". Salanjuiknyo, pado 1995 AT mandapekan penghargaan liak \"International Press Freedom Award\" dari CPJ nan ado di Newyork, Amerika Sarikat. Tahun 1996, Taufik dianugerahi \"Digul Award-Human Rights Award Indonesia\". Lalu, tahun 1998 inyo mandapekan panghargaan Hellman / Hammet Award dari Amrican Writer, New York. Banyaknyo panghargoan nan didapek AT salamo iduiknyo, manandoan bahwa AT adolah urang nan elok nan baprestasi dalam bidangnyo. Inyo pun sangat mancintoi Tempo. \nManingga.\nKabar maningga AT menyebar langsuang ka sagalo panjuru, dan banyak urang nan maraso kahilangan sosok AT. AT meningga pado Kamis, 23 Maret 2017 pado umua 52 tahun. Inyo maningga di Rumah Sakit Medistra, Jakarta dan dikabaan maningga karano sakik kanker paru-paru nan didaritonyo. AT dimakamkan di di Tampek Pamakaman Umum (TPU) Karet Bivak, Jakarta. "}
{"id": "327534", "revid": "12718", "url": "https://min.wikipedia.org/wiki?curid=327534", "title": "Mitsubishi i", "text": "Mitsubishi i adolah salah ciek oto nan di buek dek parusahaan Mitsubushi Motors di negara Japang. Oto Mitsubishi i ko marupoan oto nan ba jinih kei, aratinyo iolah oto nan punyo ukuran ketek atau masin oto nyo nan di bawah 1000 cc. Oto iko dijua paratamo kali pado tahun 2006. Sabalumnyo oto kp alah di umumkan ka masyarakaik pado tahun 2003 pado acara \"Frankfurt Motor Show\" di Jerman katiko itu. Oto ko marupoan oto nan punyo ampek pintu, duo pintu di subalah suok jo duo pintu di subalah kida. Latak masin oto ko barado di bagian balakang tapeknyo di balakang panumpang. Karanao oto ko marupoan oto nan babadan ketek, bagain dalam oto alah dilengkapi sistem kaamanan katiko mambawok oto.\nTipe oto.\nAdo duo tipe oto nan di buek dek parusahaan Mitsubishi Motors ko sabalum oto Mitsubishi i ko sacaro resmi di luncuan ka pasa. Partamo oto Mitsubishi i dan nan kaduo iolah Mitsubishi Se-Ro. Untuak oto Mitsubishi i ko, konsep atau rancangan dari oto ko alah di mulai pado tahun 2003 di sabuah acara panggelaran oto. Oto ko punyo konsep nan agak lain dari oto nan lain kalau diliek dari sisi lua oto karano oto ko punyo badan ketek nan hanyo punyo ampek kursi atau tampek duduak, sarato jo masinnyo nan talatak di bagian balakang oto. Oto Mitsubishi i ko punyo kapasitas masin 999 cc dan dilengkapi jo sistem nan pandai. Contohnyo, katiko oto ko baranti mako masin oto ko akan mati pulo sacaro otomatih, dan dapek di iduikan balaik hanyo jo mamijak pedal gas. Hal iko dibuek untuak supayo oto ko dapek manghemaik panggunoan bahan baka. Parusahaan Mitsubishi mancataik bahwasanyo oto Mitsubishi i ko dapek manghemaik bahan baka sakitar 3,8 liter per 100 km jalanyo.\nTipe nan kaduo oto ko di namoi jo Mitsubishi Se-Ro. Konsep dari oto nan iko di luncuan juo pado 2003. Oto Mitsubishi Se-Ro ko hanyo punya kapasitas masin 660 cc di bawah dari Mitsubishi i. Konsep dari oto ko di pameran ka masyarakaik pado pagelaran oto di kota Tokyo, Japang tahun 2003. Untuak badan oto, oto Mitsubishi Se-Ro punyo desain badan oto nan lain dari nan lain. Bantuak badan otonyo babantuak samo jo ruang kamudi pasawat tempur. Badan oto pun di lapisi dek alumunium.\nTanago oto.\nOto Mitsubishi i ko punyo tanago oto nan babeda-beda tagantuang juo kapado kelas otonyo. Pado awal panjualannyo tahun 2006 oto Mitsubushi i ko punyo babarapo kelas diantaroyo dinamoi S, M, G. Oto nan di jua partamo kali ko punyo ampek kursi jo ampek pintu utamo. Namun ado pintu ciek lai yaitunyo pintu di balakang oto atau pintu untuak mancaliak masin oto. Pado tahun 2007 tadapek duo kelasi oto lai yaitu nyo dinamoi juo jo L, nan ciek lai jo LX.\nPanjualan oto.\nOto Mitsubishi i ko mulai di buek pado tahun 2005. Pado tahun 2006 oto nan di produksi ko alah siap untuak di jua ka pasa. Parusahaan Mitsubishi Motors ko manargetan mamproduksi oto ko sakitar 5000 unit oto untuak pasa domestik namun panjualan oto tasabuik malampaui target hinggo oto tasabuik tajua sampai 6000 unit. Pado akhia tahun 2006 oto Mitsubishi i ko tajua mancapai 37.000 unit oto. Untuak panjualan oto, parusahaan nan mambuek oto ko manjua oto nyo ka negara-negara lain antaro lain ka Brunei, Hong kong, Singapura, Jo ka Selandia Baru. Salain itu, panjualan oto ko sampai juo ka Inggris di tahun 2007 nan di targetan katiko itu tajua 300 unit oto per tahun di Inggris.\nPanjualan tahunan oto.\n\"(sumber: Facts &amp; Figures 2012 , Mitsubishi Motors website)\"\nPanghargaan.\nOto Mitsubishi i ko pernah mandapek babarapo macam panghargaan. Partamo, panghargaan ateh namo \"Car of the Year\" di tahun 2007 di Japang. panghargaan ko di adoan dek Automotive Researchers and Journalists Conference (RJC). Panghargaan salanjuiknyo \"Car of the Year\" nan di adoan dek salah ciek situs website nan banamo Carview Corporation dan Consumer's Choice. Panghargaan salajuiknyo adolah panghargaan sabagai \"Most Advanced Technology\" atau dapek juo di sabuik jo oto nan mamakai teknologi nan paliang maju. Salanjuik nyo oto Mitsubishi i ko mandapek penghargaan ateh namo oto nan punyo desain atau bantuak nan unik, panghargaan ko didapek dari Japan Automotive Hall of Fame (JAHFA), majalah Popeye, jo Styling Mobil."}
{"id": "327535", "revid": "12718", "url": "https://min.wikipedia.org/wiki?curid=327535", "title": "Tenggelamnya Kapal van der Wijck (film)", "text": "Tenggelamnya Kapal Van der Wijck adolah taun nan disutradarai dek nan diproduseri dek . Film ko diadaptasi dari novel karangan . \"Tenggelamnya Kapal Van der Wijck\" mancaritokan tentang pabedaan latar balakang sosial nan manghalangi hubungan cinto sapasang kekasih sampai . Diproduksi dek , film ko antaro lain dibintangi dek , , , jo .\nJo biaya produksi nan tinggi, \"Tenggelamnya Kapal Van der Wijck\" manjadi film tamaha nan pernah diproduksi dek Soraya Intercine Films. Proses produksinyo surang manghabiskan waktu salamo limo tahun, jo panulisan dilakuan salamo duo taun. Film ko dirilis pado tanggal .\nSinopsis.\nBalatar tahun 1930-an, dari tanah kalahirannyo , Zainuddin () balayia manuju kampuang halaman apaknyo di , . Di sinan, inyo batamu jo Hayati (), saurang gadih rancak jalito nan manjadi bungo di pasukuannyo. Kaduo mudo-mudi ko jatuah cinto. Namun, adaik jo istiadaik nan kuek maruntuhan cintonyo baduo. Zainuddin hanyo saurang malaraik nan indak basuku; karano amaknyo badarah jo apaknyo badarah Minang, statusnyo dalam masyarakaik nan indak diakui. dek karano itu, inyo dianggap indak mampunyoi patalian darah jo kaluarganyo di . Sadangkan Hayati adolah padusi santun katurunan bangsawan.\nPado akhirnyo, lamaran Zainuddin ditulak kaluarga Hayati. Hayati dipaso manikah jo Aziz (), jantan kayo tapandang nan labiah disukoi kaluarga Hayati daripado Zainuddin. Kacewa, Zainuddin pun mamutuihan untuak bajuang, pai dari tanah Minang jo marantau ka tanah untuak bangkik malawan katapurukan cintonyo. Zainudin bakarajo kareh mambuka lambaran baru hiduiknyo. Sampai akhirnyo inyo manjadi panulih takenal jo karya-karya masyhur nan ditarimo masyarakaik saluruh Nusantara.\nTapi sabuah paristiwa indak disangko datang manghampiri Zainuddin. Di tangah bagalimang harato jo kamansyhurannyo, dalam sabuah patunjuan , Zainuddin kambali batamu Hayati, kali ko basamo Aziz, suaminyo. Pado akhirnyo, kisah cinto Zainuddin jo Hayati manemui ujian tabareknyo; Hayati pulang ka kampuang halamannyo jo manaiki \"Van der Wijck\". Di tangah-tangah pajalanan, kapa nan dinaiki Hayati tanggalam. Sabalum kapa tanggalam, Zainuddin mangatahui bahwa Hayati sabananyo masih mancintainyo.\nProduksi.\n\"Tenggelamnya Kapal Van der Wijck\" diadaptasi dari novel mahakarya sastrawan sakaligus budayawan , atau Hamka, nan manjadi film tamaha nan pernah diproduksi dek . Sutradara ko, Sunil Soraya, manegaskan bahwa hal ko disebabkan karano harus mambuek suasana carito film sarupo nan dikisahkan pado taun 1930-an sasuai jo era . Salain tu, juo banyak riset jo hal-hal lainnyo nan wajib dipanuhi untuak mandapekan gambar nan maksimal, nan juo mambuek ongkos produksi tinggi.\nObservasi, proses praproduksi, pamilihan pameran, sampai panulisan skenariopun dimulai sajak taun 2008, nan artinyo alah bajalan salamo limo taun. Sunil manyatokan bahwa inyo sempat ragu kalau film ko dapek disalasaikan karano cukuik panjang prosesnyo. Salah satu elemen tasulik adolah manamukan kapa nan manyarupoi kapal \"Van der Wijck\" pado taun 1930-an. Pado akhirnyo, replika kapa dibuek ulang jo mamasan kapa dari , nan memang manjadi produsen asli kapal \"Van der Wijck\".\nUntuak proses panyuntingan dilakukan salamo 4-5 bulan satalah proses syuting salamo 6 bulan jo 300 adegan. Hasilnyo, film ko barakhia jo durasi salamo 2 jam 49 minik. Saluruh kostum dalam film ko dibuek dek parancang busana . Sadangkan untuak panulisan skenario mangalami proses revisi salamo babarapo kali karano nio manyampaikan samangek jo pasan novel Hamka, indak hanyo manyajikan kisah cinto biaso. Riset nan dilakuan untuak latar jo properti otentik sarupoi , baju, jo barang-barang era 1930-an, juo mambutuhkan waktu nan indak singkek. Proses pangambilan gambarnyo surang dilakuan di , , , , jo .\nKasulitan lainnyo adolah sang sutradara juo harus mancari nan indak mampunyoi ombak kancang, karano kapa \"Van der Wijck\" dicaritokan tanggalam indak karano ombak gadang. Samantaro tampek syuting lauiknyo kancang bana. Akhianyo tim produksi mandatangkan tanago ahli dari luaa untuak manampilkan efek tanggalam tanpa manggunokan . Salah saurang panulih skenario, manjalehkan skenario ditulih salamo duo taun jo riset nan mandalam. Basamo jo , kaduonyo manyusun skenario nan sasuai jo era tasabuk manganai kapa sampai adaik untuak manjadi bahan bagi para pamain film.\nJalua suaro.\nGrup musik dipacayo sabagai pangisi untuak film ko jo mampasiapkan ampek buah lagu. Gitaris Nidji, , baperan sabagai produser untuak album jalua suaro tasabuik. Proses rekaman lagu-lagu ko malibatkan sahabat Nidji dari , Jason O`Bryan. patamo nan dipiliah bajudul \"Sumpah &amp; Cinta Matiku\". Nidji manyatokan mamasukan konsep pop Britania jo unsua musik gregorian untuak mambari kasan megah jo kolosal.\nKontroversi.\nSatalah poster film ko dirilis, sajumlah masyarakaik nan tagabuang dalam sabuah grup di jajaring sosial memprotes poster film ko nan manuruiknyo indak sasuai jo adaik jo budayo Minang nan sangaik manjunjuang tinggi ajaran . Inyo mangklaim bahwa poster ko marupokan bantuak \"pamarkosaan tahadap karya Hamka, karano Hayati nan diperankan dek Pevita Pearce marupokan gadih Minang nan kuek adaik jo agamo, indak mamakai baju tabukak sarupo nan ado di poster.\"\n\"Tenggelamnya Kapal Van der Wijck Extended\".\n\"Tenggelamnya Kapal Van der Wijck\" barhasil mandatangkan penonton sabanyak 1.724.110 salamo maso panayangannyo pado taun 2013. dek karano itu, film talaris taun 2013 ko kambali diputa di pado tanggal . Film ko alah diputa versi \"extended\"nyo jo durasi nan labiah panjang daripado versi nan diputa sabalumnyo, yakni 3,5 jam."}
{"id": "327536", "revid": "10515", "url": "https://min.wikipedia.org/wiki?curid=327536", "title": "Merantau ke deli", "text": "Merantau ke Deli adolah novel tabitan 1939 nan ditulih dek atau labiah dikenal jo namo pena Hamka. Novel ko partamo kali tabik sabagai carito basambuang dalam majalah \"\".\n\"Merantau ke Deli\" batemakan pasoalan adaik Minang. Saurang laki-laki Minangkabau akan dicaliak hino kalau manikah jo padusi nan indak barasal dari Minangkabau.\nDalam kato pangantarnyo untuak novel, Hamka manyabuik karyanyo ko \"nan labiah mamuehkan hati\" dari pado buku-buku roman nan inyo tulih sabalumnyo.\nPlot.\n\"Merantau ke Deli\" mancaritoan pakawinan campuran antaro padusi Jawa, Poniem, jo laki-laki Minang, Leman. Poniem bakarajo sabagai kuli kontrak pakabunan di Deli. Inyo nan alah manjadi bini piaraan mandor baniek maninggakan kahidupan kuli kontrak nan barek jo hino tu. Inyo ingin barumah tanggo manuruik aturan susila jo aturan agamo. Poniem malarikan diri dari pakabunan jo mangikuti Leman nan alah basumpah akan sahiduik samati jo inyo. Inyo baduo manikah jo hiduik babahagia jo toko-tokonyo nan gadang juo jo pambantunyo nan elok. Indak bara lamo, Leman dipaso manikah jo Mariatun dek karano adaik mangharuskan laki-laki Minang harus manikah jo gadih dari kampuang surang. Leman akhianyo bacarai jo Poniem. Pado akhia carito, Leman hiduik malaraik jo Mariatun, sadangkan Poniem hiduik bahagia jo lakinyo juo jo pambantunyo dulu. Inyo mamiliki rumah gadang jo tanah luweh.\nTema.\n dalam majalah \"Pustaka dan Budaya\" pado 1960 mangatokan bahwa \"Merantau ke Deli\" dapek dipandang sabagai hasia sastra nan alah mancaliakkan kapado awak suatu segi kahidupan masyarakaik Tanah Deli nan pado suatu katiko dibanjiri dek kuli-kuli kontrak dari Pulau Jawa, Minangkabau, Tapanuli, Banjar, Bawean, jo suku-suku lain. Sabagaimano dikatokan dek pangarangnyo, pado hakikatnyo pacampuran atau papaduan ko kamudian mambantuak suatu masyarakaik baru, masyarakaik Deli, nan dapek pulo dipandang sabagai tuneh masyarakaik nan labiah luweh, yaitu masyarakaik Indonesia.\nZuber Usman salanjuiknyo manyatokan bahwa dalam novel Hamka ko tokoh nan malang sasungguahnyo adolah Leman. Inyo datang ka tanah Deli sarupo kabiasoan anak mudo nan kaluaa dari daerahnyo, parantau dari Minangkabau nan mancari panghidupan di nagari urang. Mulo-mulo inyo alah bahasil, tapi karano mangikuti hawa nafsunyo, inyo jatuah jo kambali ka keadaan samulo. Leman sabananyo urang nan jujur jo bacito-cito elok, tapi indak bijaksana jo mudah dipangaruhi urang lain. Dek karano itu, inyo indak dapek mampartahankan kabahagiaan nan alah dicapainyo. Ajip Rosidi, Umar Junus, jo Sapardi Djoko Damono mangungkapkan hal sarupo tentang \"Merantau ke Deli\".\n manyatokan bahwa \"Merantau ke Deli\" marupokan kritik tahadap . Saurang laki-laki Minang indak sagan-sagan marusak kadamaian rumah tanggonyo nan bahagia karano inyo alun manikah sacaro adaik, yaitu manikah jo gadih Minangkabau. Inyo basadio mancaraikan istrinyo (urang Jawa) nan alah manjalani kahidupan rumah tanggo jo inyo. dalam buku \"Perkembangan Novel-Novel Indonesia\" (1974) mangungkapkan bahwa dalam \"Merantau ke Deli\" pambaco dapek maliek riwayaik hiduik Leman nan akhirnyo hiduik malaraik karano pangaruah sistem Minangkabau. Jikok inyo tetap hiduik jo bininyo (urang Jawa) jo indak manikah jo gadih Minangkabau, mungkin inyo akan hiduik bahagia jo kayo.\n manyatokan bahwa hukuman pangarang tahadap tokoh Leman dapek ditafsirkan sabagai sikap pangarang nan manunjukkan bahwa ado sasuatu nan indak beres dalam palaksanaan adat di Minangkabau.\nPanarimoan.\nZuber Usman mangungkapkan bahwa kadudukan \"Merantau ke Deli\" karya Hamka ko dalam pakambangan sastra agak istimewa. Kaistimewaan tu dapek dikatahui dari kaaslian karangan jo bahaso Hamka. Novel ko babeda jo novel-novel Hamka lainnyo nan ditabikkan dek , sarupo \"Laila Madjenun\", ', \"Di Dalam Lembah Kehidupan\", jo ', nan talah mangalami parubahan atau pabaikan bahaso dek redaksi Balai Pustaka. \"Merantau ke Deli\" marupokan bahaso asli tanpa parubahan.\nSarupo novel Hamka lainnyo, \"Merantau ke Deli\" basifat didaktis retoris. Di dalamnyo dapek dirasokan gaya bapidato nan mangasyikkan pambacanyo. Indak balabihan jikok novel ko dikatokan sabagai novel Hamka nan lamak dibaco jo banyak masalah pagaulan nan patuik dirasokan dek pambaconyo.\nPanerbitan.\nPanerbit Bulan Bintang di Bandung manerbitkan \"Merantau ke Deli\" pado 1939. Taun 1941 novel ko dicetak untuak kaduo kalinyo dek Panerbit Cerdas. Cetakan katigo novel tasabuik ditarbitkan taun 1959 dek Panerbit Djaja Murni di Jakarta. Cetakan kaampek diterbitkan dek penerbit nan samo taun 1960. Pado taun 1982, Penerbit Pustaka Panjimas manerbitkan cetakan VIII jo katebalan 157 halaman.\nPado taun 1960, \"Merantau ke Deli\" ditarjemahan ka dalam jo judul \"Merantau ka Deli\". Di Malaysia, novel ko alah mangalami cetak ulang limo kali: cetakan partamo taun 1960, cetakan kaduo taun 1962, cetakan katigo taun 1965, cetakan kaampek taun 1966, jo cetakan kalimo tahun 1970. Kalimo edisi novel Hamka ko ditabikkan di Kuala Lumpur dek Panerbit Pustaka Antara."}
{"id": "327537", "revid": "12718", "url": "https://min.wikipedia.org/wiki?curid=327537", "title": "Menhir Koto Tinggi", "text": "Menhir Koto Tinggi atau Menhir Bawah Parit adolah paninggalan dari zaman prasejarah nan ditamukan di Nagari Mahat, Kecamatan Bukit Barisan, Kabupaten Lima Puluah Kota, Provinsi Sumatera Barat, Menhir Koto Tinggi iko tamasuak dalam Kompleks Menhir Maek dan barado di lahan miliak suku Pisang sarato manyimpan banyak nilai sijarah tantang asa mulo paradaban niniak muyang masyarakaik . Manuruik Paraturan Menteri Nomor PM.86/PW.007/MKP/2011, paninggalan arkeologi ko ditetapkan sabagai situs di nan dikelola dek BP3 Batusangkar.\nKabudayoan megalitik marupokan istilah untuak manyabuikkan kabudayoan nan manghasilkan bangunan-bangunan dari batu gadang. Pandirian bangunan dalam tradisi megalitik selalu didasarkan pado kaparcayoan manganai adonyo hubungan antaro dewa-dewa jo manusia nan alah maningga. Menhir adolah sabuah batu tagak baik dikarajokan atau alun dikarajokan jo dilatakkan sangajo di suatu tampek untuak media panghormatan jo manjadi lambang dari urang-urang nan diparingati.\nLatak Menhir Koto Tinggi adolah 00\u00ba 1\u2019 35,5\u201d LU jo 100\u00ba 29\u2019 41\u201d BT, barado pado katinggian 350 . Menhir Koto Tinggi mampunyoi Jumlah tamuan menhir sabanyak \u00b1 311 buah dari babagai bantuak, ukuran jo hiasan sarato orientasi menhir kaarah Tenggara ()."}
{"id": "327538", "revid": "10851", "url": "https://min.wikipedia.org/wiki?curid=327538", "title": "Teknologi informasi", "text": "Teknologi Informasi (TI), atau dalam bahaso Inggrisnyo dikana jo istilah \"Information technology\" (\"IT\") adolah istilah umum untuak teknologi apo ajo nan mambantu manusio dalam mambuek, mangubah, manyimpan, mangomunikasian jo/sarato manyabarkan informasi. TI manyatuan komputasi jo komunikasi berkacapekan tinggi untuak data, suaro, jo video. Contoh dari Teknologi Informasi indak hanyo sarupo jo komputer pribadi, tapi jugo telepon, TV, alaik rumah tanggo elektronik, jo paranti ganggam modern (misalnyo ponsel).\nDalam konteks bisnis, Information Technology Association of America manjalehan\nPangolahan, panyimpanan jo panyebaran vokal, informasi bagamba, teks jo numerik dek mikroelektronika babasis kombinasi komputasi jo telekomunikasi. Istilah dalam arati modern patamo kali muncua dalam sabuah artikel 1958 nan ditarbitkan dalam \"Harvard Business Review\", di mano panulih Leavitt jo Whisler mangecekan \"teknologi baru alun punyo namo tungga nan didirian. Kito akan manyabuiknyo teknologi informasi (TI). \". Babarapo bidang modern nan muncua dari teknologi informasi adolah generasi barikuiknyo teknologi web, bioinformatika, \"Cloud Computing\", sistem informasi global, Skala gadang basis pengetahuan jo lain-lain.\nSajarah.\nPado awal sajarah, manusio batuka informasi jo bahaso. Mako bahaso adolah teknologi, bahaso mamungkinkan sasaurang manjalehan informasi nan disampaian dek urang lain tatapi itu indak batahan sacara lamo karano habiah mangecek itu salasai, mako informasi nan ado di tangan si panarimo itu akan dilupoan jo indak biso disimpan lamo. Salain itu jangkauan suaro jugo tabateh.\nSalapeh itu teknologi panyampaian informasi bakambang jo gambar. Jo gamba jangkauan informasi lai labih jauh. Gamba iko lai dibawok-bawok jo disampaian kapada urang lain. Salapeh itu informasi nan ado akan batahan labiah lamo. Babarapo gamba paninggaan zaman purba masih ado sampai sakarang sahingga manusio sakarang dapek (manyubo) memahami informasi nan namua disampaian pambueknyo.\nDitemukannyo alfabet jo angko arabik mamudahan caro panyampaian informasi nan labiah efisien dari caro nan sabalumnyo. Suatu gamba nan mawakili suatu paristiwa dibuek dek kombinasi alfabet, atau dek panulihan angko, sarupo MCMXLIII diganti jo 1943. Teknologi jo alfabet iko mamudahan dalam panulihan informasi itu.\nKamudian, teknologi parcetakan mamungkinkan pangiriman informasi labiah capek liak. Teknologi elektronik sarupo radio, televisi, komputer mengakibatkan informasi manjadi labiah capek tasaba di area nan labiah lueh jo labiah lamo tasimpan.\nInformasi umum.\nTI adolah bidang pangalolaan teknologi jo mancakuik babagai bidang nan tamasuak tatapi indak tabateh pado hal-hal sarupo proses, perangkek luneik komputer, sistem informasi, perangkek kareh komputer, bahaso pemrograman, jo data konstruksi. Singkeknyo, apo nan mambuek data, informasi jo pangatahuan nan dirasoan dalam format visual apopun, satiok mekanisme distribusi multimedia, dianggap bagian dari TI. TI manyadioan bisnis dek ampek set layanan inti untuak mambantu manjalehan strategi bisnis: proses bisnis otomatisasi, maagiah informasi, manghubungkan jo pelanggan, jo alaik-alaik produktivitas.\nTI mangarajoan babagai fungsi (TI Disiplin/Kompetensi) dari mang-instal Aplikasi untuak marancang jaringan komputer jo basis data informasi. Babarapo tugas nan TI karajoan lai tamasuak manajemen data, jaringan, rekayasa perangkek kareh komputer, basis data jo desain perangkek luneik, sarato manajemen jo administrasi sistem sacaro kasadualahannyo. Teknologi informasi mulai manyaba labiah jauah dari konvensional komputer pribadi jo teknologi jaringan, jo labiah ka dalam integrasi teknologi lain sarupo panggunoan ponsel, televisi, mobil, jo banyak liak, nan maningkekan pamintaan untuak karajo .\nDoklu, paro (Dewan Akreditasi untuak Engineering jo Teknologi) jo Asosiasi untuak mesin komputasi alah karajosamo untuak mambuekk akreditasi jo standar kurikulum untuak program degrees di Teknologi Informasi sabagai bidang studi dibandingkan jo Ilmu Komputer jo Sistem Informasi. SIGITE (Special Interest Group for IT Education) adolah kalompok karajo ACM untuak mandefinisian standar iko. Pandapekan layanan TI di sadolah dunio sagadang $ 763.000.000.000 pado tahun 2009.\nPatumbuhan jo kapasitas teknologi.\nHilbert jo Lopez mangidentifikasi kacapekan eksponensial parubahan teknologi (samacam hukum Moore): mesin 'aplikasi-spesifik untuak manghituang kapasitas informasi per-kapita ado sakita duo kali lipek satiok 14 bulan antaro 1986-2007; kapasitas per-kapita di dunio komputer tujuan umum alah duo kali lipek satiok 18 bulan salama duo dekade nan samo, kapasitas telekomunikasi global per-kapita duo kali lipek satiok 34 bulan; kapasitas panyimpanan dunio per kapita nan dibutuhkan sakita 40 bulan untuak manggandaan (satiok 3 tahun); jo informasi siaran per kapita alah duo kali lipek sakita satiok 12,3 tahun."}
{"id": "327539", "revid": "51", "url": "https://min.wikipedia.org/wiki?curid=327539", "title": "Diet randah karbon", "text": "Diet rendah karbohidrat adolah pola makan nan mambatehi jumlah karbohidrat sarato maningkekan konsumsi protein jo lemak. Karbohidrat adolah jinih nutrisi nan dapek diperoleh dari babagai jenis makanan jo minuman dalam bantuak tapuang jo gulo. Karano itu balabiahnyo karbohidrat sangaik mungkin tajadi, tarutamo pado urang Indonesia nan sabagian gadang mengkonsumsi nasi sabagai makanan pokok. Diet randah karbohidrat adolah pola makan nan mambatasi asupan karbohidrat, atau manyasuaiannyo jo kabutuhan jo aktivitas harian. Hal iko bamanfaaik mampartahankan barek badan sarato mancegah obesitas.\nDiet randah karbohidrat indak mampunyoi definisi khusus, cukuik mangurangi asupan karbohidrat dari biasonyo. Pado umumnyo, urang gadang nan sihaik dianjuakan mangkonsumsi karbohidrat sakitar 300-400 gram per hari. Katiko manjalani diet, asupan karbohidrat dapek dikurangi satangahnyo atau sakitar 150-200 gram. Pangurangan karbohidraik harus disasuaikan jo pola aktivitas, sarato dilakuan sacaro parlahan dalam hituangan mingguan ataupun bulanan. Hindari manurunan asupan karbo talalu banyak jikok talampau aktif baaktivitas jo intensitas nan cukuik tinggi. Talalu saketek karbohidrat manurunkan metabolisme sahinggo dapek mahilangkan massa otot. Panurunan asupan \u00a0karbohidrat harus diimbangi jo asupan protein jo serat nan mancukuiki.\nSabagian gadang jumlah karbohidrat nan dikurangi sarancaknyo diganti jo mangkonsumsi babagai protein nan barasal dari dagiang, ikan, talua, sarato kacang-kacangan. Untuak mampartahankan raso kanyang, konsumsi sayua jo buah sarato sumber lemak nan sehat dari olahan susu, minyak karambia, jo mentega.\nDiet randah karbohidrat pado umumnyo indak manurunkan kalori balabiah, hanyo mahindari asupan karbohidrat sederhana talalu banyak. Dalam menjalankan diet, hindari babagai minuman manih, makanan manganduang \"gluten\", lemak trans, pamanih buatan, sirup jaguang tinggi fruktosa, makanan \u201c\"low fat\"\u201d sarato makanan olahan tapuang. Pilihlah babagai makanan mantah atau nan dimasak talabiah dahulu dibandiangkan jo makanan kemasan.\nCaro malakukan Diet Randah Karbohidrat.\nMinum Aia Putiah.\nKatiko malakukan diet randah karbohidrat, badan akan mangalami parubahan metabolisme. Pado urang nan malakukan diet randah karbo, manggantinyo jo konsumsi lemak nan tinggi, badan akan mangalami ketosis. Ketosis adolah kondisi di mano badan manusia mamproduksi keton untuak digunokan sabagai bahan bakar, karano alah indak ado lagi bahan bakar dari karbohidrat. Keton salanjuiknyo akan dikaluakan dek tubuh malalui urin. Samakin tinggi kanduangan keton dalam tubuh, samakin banyak nan harus dikaluakan malalui urin. Risiko dehidrasi manjadi labiah tinggi. Untuk itu, minumlah labiah banyak untuak mahindari kamungkinan dehidrasi.\nMakan Sayua.\nSerat memang tamasuk golongan karbohidrat, namun serat indak bisa diserap tubuh, indak mahasilkan energi, Sarato indak mampangaruhi kadar gula darah. Serat justru manjago tubuh dari tajadinyo sembelit, efek sampiang nan acok tibo katiko saurang maubah pola makannyo. Contoh sumber serat adolah sayua. Sayua manganduang karbohidrat nan randah namun manganduang banyak serat nan sangaik diparalukan badan. Serat jo kanduangan aia dalam sayua mambarikan isi bagi paruik sahinggo labiah capek kanyang. Hipotalamus (area otak nan manarimo sinyal untuak baranti makan) mandapekan pasan \u201ckanyang\u201d sabagai respon tahadok panuahnyo kondisi makanan di dalam paruik. Jikok mangkonsumsi banyak sayua, otak akan manarimo pasan. Panuahi kabutuahan serat, satidaknyo 25 gram untuak wanita dewasa, jo 38 gram untuak laki-laki dewasa.\nMakan indak buliah bakalabiahan.\nKatiko saurang sadang malakukan diet randah karbohidrat, bukan bararti konsumsi protein jo lemak bisa sabanyak-banyaknyo. Mangkonsumsi dagiang jo keju nan balabiahan mambarikan risiko pado kesehatan, malainkan dapek maningkekan barek badan, sebab makanan-makanan tasabuik manganduang tinggi kalori. Makanlah katiko lapa, barantilah sabalum kanyang.\nAgiah tubuh maso adaptasi katiko baru mamulai diet.\nKatiko mamutuihkan untuak diet randah kabohidrat, tubuah paralu malewati maso adaptasi. Jadi, kurangilah jumlah karbohidrat sacaro bertahap, indak buliah langsuang mamangkeh asupan karbohidrat gadang-gadang. Tubuh lemas, indak batanago,sembelit marupokan parubahan awal yang akan dialami. Di minggu awal diet, parhatikan apo nan di rasokan badan. Jikok gejalanyo makin buruak, konsultasian ka dokter atau ahli gizi nan balisensi karano mungkin diet indak cocok. \nOlahraga.\nOlahraga mambantu sistem kardiovaskuler bakarajo labiah efisien. Katiko kesehatan jantuang jo paru-paru manjadi labiah elok, akan mampunyoi banyak energi untuak manjalani aktivitas sahari-hari."}
{"id": "327540", "revid": "12718", "url": "https://min.wikipedia.org/wiki?curid=327540", "title": "Suzuki Cultus", "text": "Suzuki Cultus adolah salah ciek jinih oto nan babadan ketek nan dibuek dek parusahaan oto Suzuki di Japang. Oto ko mulai di produksi alah samanjak tahun 1983 sampai tahun 2003. Pado tahun salanjuiknyo oto ko tetap di produksi nan di lakuan jo pambaharuan-pambaharuan hinggo tahun 2017. Oto Suzuki Cultus ko mulai di caliakan ka masyarakaik pado acara Tokyo Motor Show nan ka 25. Sacaro resmi oto ko mulai di jua di Japang pado tahun 1983. Salain di Japang, oto Suzuki Cultus ko di juo pulo di lua nagari. Oto ko punyo babarapo generasi, mulai dari generasi partamoi hinggo generasi ka ampek. Satiok generasi oto ko tadapek pambaharuan-pambaharuann dari generasi sabalumnyo. Generasi kaduo dari oto iko pun masih di produksi di Pakistan hinggo tahun 2016. Oto Suzuki Cultus ko di jua di babarapo negara nan diantaornyo barado di Asia, Amerika Utara, Amerika Salatan, Australia, jo di Eropa. Sadangkan untuak di negara Selandia Baru oto ko indak di jua sacaro resmi namun oto ko di jua di pasa bekas atau di jua sabagai barang bekas.\nGenerasi partamo tahun 1983.\nOto Suzuki Cultus nan generasi partamo ko mulai di jua di pasa pado tahun 1983. Oto generasi partamo ko di agia kode jo namo SA. Oto ko diproduksi dari tahun 1983 sampai tahun 1988. Oto ko indak hanyo di buek atau di rakik di negara Japang namun oto ko di rakik pulo di babarapo pabrik nan ado di lua negara Japang, diantaronyo di negara malaysia, Kolombia, Pakistan, tamasuak oto ko di rakik juo di Indonesia, tapeknyo di daerah Bekasi nan di rakik dek parusahaan Suzuki Indomobil Motor. Oto ko masuak ka dalam tipe oto nan ketek atau bagian balakang otonyo nan pendek. Oto nan generasi partamo ko punyo duo tipe, nan partamo oto nan punyo ampek pintu, duo di suak jo duo di kida, di tambah ciek pintu di bagian balakang oto. Salanjuiknyo ado pulo nan duo pintu, ciek di suak jo ciek di kida, di tamabah jo ciek pintu di bagian balakang. Untuak masin oto, oto generasi partamo ko masin oto nyo barado di mungko oto. Oto ko manggunoan bahan baka bensin untuak bajalan. Oto ko punyo panjang kiro-kiro ampek meter untuak nan punyo tigo pintu sarato jo punyo panjang limo meter untuak oto nan punyo pintu ampek. tinggi oto ko satu satangah sampai duo meter. Kamudian, oto ko punyo barek kiro-kiro 620 sampai 750 kg. \nGenerasi kaduo tahun 1988.\nOto generasi kaduo ko di mulai di jua pado bulan September tahun 1988. Tadaoek babarapo pambaharuan baru di oto generasi kaduo ko diantaronyo suspensi oto jo silinder oto. Generasi sabalumnyo punyo masin ampek salinder sadangkan oto di generasi kaduo ko punyo masin tigo salinder. Oto generasi kaduo ko di agia jo kode \"SF\". Oto ko banyak di buek jo di rakik di babarapo negara diantaronyo Ekuador, India, Pakistan, Indonesia. Di negara Japang oto ko di produksi dari tahun 1988 hinggo tahun 2000, sadangkan di Indonesia oto generasi kaduo ko hanyo di produksi dari tahun1990 hinggo tahun 1996. Di negara Pakistan, oto ko di produksi dari tahun 2000 hinggo tahun 2016. Oto ko manggunoan bahan baka bensin untuak bajalan. Oto ko punyo banyak variasi, ado oto nan punyo duo pintu, tigo pintu, ampek pintu, hinggo limo pintu. "}
{"id": "327541", "revid": "12718", "url": "https://min.wikipedia.org/wiki?curid=327541", "title": "Sistem operasi", "text": "Sistem operasi (bahaso Inggris: operating system; disingkek OS) adolah perangkek luneik sistem nan mangatua sumber daya dari perangkek kareh jo perangkek luneik, sarato sabagai daemon untuak program komputer. Indak ado sistem operasi, pangguna indak dapek manjalankan program aplikasi pado komputer, kacuali program booting.\nSistem operasi ado panjadwalan nan sistematis mancakuik parhitungan panggunoan memori, pemrosesan data, panyimpanan data, jo sumber daya lainnyo.\nUntuak fungsi-fungsi perangkek kareh sarupo sabagai masuakan jo kaluaran jo alokasi memori, sistem operasi batindak sabagai parantaro antaro program aplikasi jo perangkek kareh komputer, meskipun kode aplikasi biasonya dieksekusi langsuang dek perangkek kareh jo acok bana manghubungi OS atau taputuih dek itu. Sistem operasi nan ditamukan pado hampia sado perangkek nan barisi komputer-dari ponsel jo konsol pamainan video untuak superkomputer jo server web.\nContoh sistem operasi modern adolah Linux, Android, iOS, Mac OS X, jo Microsoft Windows.\nPandahuluan.\nBiasonya, istilah sistem operasi acok ditujukan kapada sado perangkek luneik nan masuak dalam ciek paket dek sistem komputer sabalum aplikasi-aplikasi perangkek luneik tainstal. Sistem operasi adolah perangkek luneik sistem nan batugas untuak mangarajoan kontrol jo manajemen perangkek kareh sarato operasi-operasi dasa sistem, tamasuak manjalankan perangkek luneik aplikasi sarupo program-program pangolah kato jo peramban web.\nSacaro umum, sistem operasi adolah perangkek luneik pado lapisan patamo nan ditampekkan pado memori komputer pado wakatu komputer dihiduikan booting. Sadangkan software-software lainnyo dijalankan salapeh sistem operasi bajalan, jo sistem operasi nyio mangarajoan layanan inti untuak software-software itu. Layanan inti tasabuik sarupo akses ka disk, manajemen memori, panjadwalan tugas schedule task, jo anta-muko user GUI/CLI. Sahinggo satiok software indak paralu liak mangarajoan tugas-tugas inti umum tasabuik, karano dapek dilayani jo dikarajoan dek sistem operasi. Bagian kode nan mangarajoan tugas-tugas inti jo umum tasabuik dinamoan dek \"kernel\" suatu sistem operasi.\nKalau sistem komputer tabagi dalam lapisan-lapisan, mako sistem operasi adolah \"panghubuang\" antaro lapisan hardware jo lapisan software. Sistem operasi mangarajoan sadolah tugas-tugas pantiang dalam komputer, jo manjamin aplikasi-aplikasi nan babeda dapek bajalan sacaro basamoan jo lanca. Sistem operasi manjamin aplikasi lainnyo dapek manggunoan memori, mangarajoan input jo output terhadap paralaikan lain, jo ado akses kapada sistem barakeh. Apobilo babarapo aplikasi bajalan sacaro basamoan, mako Sistem operasi mangatur \"schedule\" nan tapek, sahinggo sadapek mungkin sado proses nan bajalan mandapekkan wakatu nan cukuik untuak manggunoan prosesor (CPU) sarato indak saling mangganggu.\nDalam banyak kasus, Sistem Operasi manyadioan suatu pustaka dari fungsi-fungsi standa, dima aplikasi lain dapek mamanggia fungsi-fungsi itu, sahinggo dalam satiok pambuekan program baru, indak paralu mambuek fungsi-fungsi tasabuik dari awal.\nSistem operasi sacaro umum tadiri dari babarapo bagian:\nSabagian Sistem operasi cuman mangizinkan ciek aplikasi ajo nan bajalan pado ciek wakatu (misalnyo DOS), tatapi sabagian gadang Sistem Operasi baru mangizinkan babarapo aplikasi bajalan sacaro simultan pado wakatu nan basamoan. Sistem operasi sarupo iko disabuik sabagai \"Multi-tasking Operating System\" (misalnyo kaluarga sistem operasi UNIX). Babarapo Sistem Operasi baukuran gadang bana jo kompleks, sarato inputnyo tagantuang kapado input pangguno, sadangkan sistem operasi lainnyo ketek bana jo dibuek dek asumsi bakarajo tanpa intervensi manusio samo sakali. Tipe nan patamo acok disabuik sabagai \"Desktop OS\", sadangkan tipe kaduo adolah \"Real-Time OS\", contohnyo adolah Windows, Linux, Free BSD, Solaris, palm, symbian, jo sabagainyo.\nLayanan.\nSairiang dek bakambangnyo sistem operasi, samakin banyak liak layanan nan manjadi layanan inti umum. Kini, sabuah OS mungkin paralu manyadioan layanan jaringan jo koneksi internet, nan dulunyo indak manjadi layanan inti umum. Sistem operasi jugo paralu untuak manjago karusakan sistem komputer dari gangguan program parusak nan barasa dari komputer lainnyo, sarupo virus. Daftar layanan inti umum akan taruih batambah.\nProgram saling bakomunikasi antaro ciek jo lainnyo jo Antamuko Pemrograman Aplikasi, \"Application Programming Interface\" atau disingkek jo \"API\". Dek API ikolah program aplikasi dapek bakomunikasi jo sistem operasi. Sabagaimano manusio bakomunikasi jo komputer malalui Antamuko User, program jugo bakomunikasi jo program lainnya malalui API.\nWalaupun demikian API sabuah komputer indaklah bapangaruh sapanuahnyo pado program-program nan dikarajoanan diateh platform operasi tasabuik. Contohnyo kalau program nan dibuek untuak windows 3.1 kalau dikarajoan dek windows 95 jo generasi salapehnyo akan nampak pabedoan nan mancolok antaro program tasabuik jo program nan lain.\nSistem operasi kini ko.\nSistem operasi utamo nan digunoan komputer umum (tamasuak PC, komputer personal) tabagi manjadi 3 kalompok gadang:\nSadangkan komputer \"Mainframe\", jo Super komputer manggunoan banyak bana sistem operasi nan babeda-beda, umumnya marupokan turunan dari sistem operasi UNIX nan dikambangkan dek vendor sarupo IBM AIX, HP/UX, dll.\nProsesor.\nProsesor mengeksekusi program-program komputer. Prosesor adolah sabuah chip dalam sistem komputer nan mangarajoan instruksi-instruksi program komputer. Dalam satiok datiknyo prosesor dapek mangarajoan jutaan instruksi.\nProgram adolah saderetan instruksi nan diagiah kapado suatu komputer. Sadangkan \"proses\" adolah suatu bagian dari program nan barado pado status tatentu dalam rangkaian eksekusinyo. Di dalam bahasan Sistem Operasi, kito labiah acok mambahas \"proses\" dibandingkan dek program. Pado Sistem Operasi modern, pado saat tatentu indak sado program dimuek dalam memori, tatapi hanyo ciek bagian ajo dari program tasabuik. Sadangkan bagian lain dari program tasabuik tetap baistirahat di media panyimpan disk. Hanyo pado saat dibutuhkan se, bagian dari program tasabuik dimuek di memori dan dieksekusi dek prosesor. Hal iko manghimeik bana pamakaian memori.\nBabarapo sistem hanyo mangarajoan ciek proses tungga dalam ciek wakatu, sadangkan nan lainnyo mangarajoan multi-proses dalam ciek wakatu. Padahal sabagian gadang sistem komputer hanyo punyo ciek prosesor, jo sabuah prosesor hanyo dapek mangarajoan ciek instruksi dalam ciek wakatu. Mako baa sabuah sistem prosesor tungga dapek mangarajoan multi-proses? Sabananyo pado granularity nan ketek bana, prosesor hanyo mangarajoan ciek proses dalam ciek wakatu, kamudian sacaro capek inyo bapindah mangarajoan proses lainnyo, jo sataruihnyo. Sahinggo bagi pancaliakan jo perasoan pangguno manusio, seakan-akan prosesor mangarajoan babarapo proses sacaro basamoan.\nSatiok proses dalam sabuah sistem operasi mandapekan sabuah PCB (\"Process Control Block\") nan mamuek informasi tentang proses tasabuik, inyo tu: sabuah tando pangana proses (Process ID) nan unik jo manjadi nomor identitas, status proses, prioritas eksekusi proses jo informasi lokasi proses dalam memori. Prioritas proses marupokan suatu nilai atau gadangan nan manunjukan sabarapo acok proses harus dikarajoan dek prosesor. Proses nan punyo prioritas labiah tinggi, akan dikarajoan labiah acok atau dieksekusi labiah dulu dibandingkan dek proses nan berprioritas labiah randah. Suatu sistem operasi dapek se manantuan sado proses dek prioritas nan samo, sahingga satiok proses punyo kesempatan nan samo. Suatu sistem operasi dapek jugo marubah nilai prioritas proses tatentu, agar proses tasabuik akan dapek punyo kesempatan labiah gadang pado eksekusi barikuiknyo (misalnyo: pado proses nan alah lama bana manunggu eksekusi, sistem operasi manaikan nilai prioritasnyo).\nStatus prosesor.\nJinih status nan mungkin dapek disematkan pado suatu proses pado satiok sistem operasi dapek babeda-beda. Tatapi paliang indak ado 3 macam status nan umum, inyo tu:"}
{"id": "327542", "revid": "12718", "url": "https://min.wikipedia.org/wiki?curid=327542", "title": "Pasa Raya Padang", "text": "Pasa Raya Padang adolah tradisional tagadang nan manjadi pusat pardagangan utamo di . Pasa ko balokasi di (atau Kampung Jawa), . Pasa ko didirikan pado zaman kolonial dek saurang kapiten Cino banamo Lie Saay. Dalam pakambangannyo, Pasa Raya Padang pernah manjadi sentra padagangan bagi masyarakaik di , , jo pado era .\nPasa Raya Padang mulai mangalami kamunduran samanjak hilangnyo Tarminal Lintas Andalas jo Tarminal Goan Hoat nan mamiliki peran vital dalam mobilitas warga jo komoditas. Kaduo tarminal tu barubah manjadi pusat pabalanjoan modern jo . Para nan sabalumnyo manggaleh di lingkungan tarminal baraliah mamakai sabagian gadang badan jalan sahinggo mambuek sambaraut kondisi pasa. Puncak kamunduran Pasa Raya adolah pado saat tajadinyo nan manghancuakan infrastruktur pasa."}
{"id": "327543", "revid": "10851", "url": "https://min.wikipedia.org/wiki?curid=327543", "title": "Unix", "text": "Unix atau UNIX adolah sabuah sistem operasi komputer nan diawali dari project Multics (Multiplexed Information and Computing Service) pado tahun 1965 nan dikarajoan American Telephone and Telegraph (AT&amp;T), General Electric (GE), jo Institut Teknologi Massachusetts (MIT), dek biaya dari Departemen Pertahanan Amerika (Departement of Defence Advenced Research Project, DARPA atau ARPA). UNIX didesain sabagai Sistem operasi nan portabel, \"multi-tasking\" dan \"multi-user\". Pangembangannyo dimulai dari tahun 1970-an di Bell Labs dek Ken Thompson, Dennis Ritchie, jo lainnyo.\nAwalnyo ditujukan untuak dipakai dek internal Bell System, AT&amp;T kamudian malisensikan Unix ka pihak lua pado tahun 1970-an, nan menyebabkan muncua banyak variasi Unix nan dibuek dek akademisi maupun parusahaan komersial sarupo nan dibuek dek Universitas California, Berkeley (BSD), Microsoft (Xenix), IBM (IBM AIX), jo Sun Microsystems (Solaris). Di awal tahun 1990-an, AT&amp;T manjua Unix kapado Novell, nan kamudian manjua bisnis Unix-nyo kepado Santa Cruz Operation (SCO) pado tahun 1995. Merek dagang UNIX ditaruihan kapada konsorsium industri netral banamo The Open Group, nan mangizinkan panggunoan merek UNIX kapada sistem operasi nan mamanuhi spesifikasi banamo Single UNIX Specification (SUS).\nPandahuluan.\nSistem operasi Unix digunoan sacaro lueh baik sabagai server atau workstation. Arsitektur Unix jo model client/server marupokan elemen nan paliang pentiang dalam pakambangan internet jo mangubah proses komputasi sacaro tapusat dalam jaringan daripado proses tungga di komputer. Linux marupokan sistem operasi nan diadopsi dari Unix jo tasadio sacaro bebas jo mandapek popularitas sabagai alternatif dari sistem operasi proprietary sarupo Microsoft Windows\nJinih-jinih UNIX.\nUNIX adolah sabuah sistem operasi nan dikambangkan dek banyak pihak. Satiok pihak nan mangembangkan UNIX, manambahan teknologi miliknyo ka dalam UNIX, nan meskipun hal itu di lua standa, mampu manjadikan sistem operasi UNIX labiah kuek atau labiah andal. Tabel barikuik manyabuikan babarapo jinih-jinih UNIX.\nPrinsip Pemrograman UNIX.\nUNIX punyo suatu budaya pemrograman nan menarik. Salah satunyo adolah nan sarupo dikatoan dek Douglas McIlroy :\nRujuakan Buku.\n\u00a0"}
{"id": "327544", "revid": "12718", "url": "https://min.wikipedia.org/wiki?curid=327544", "title": "Ilmu komputer", "text": "Ilmu komputer (bahasa Inggris: Computer Science), Sacaro umum diaratian sabagai ilmu nan mampalajari baik tentang komputasi, perangkek kareh (\"hardware\") maupun perangkek luneik (\"software\"). Ilmu komputer mancakuik baragam topik nan bakaitan dek komputer, mulai dari analisis abstrak algoritme sampai subyek nan labiah konkret sarupo bahaso pemrograman, perangkek luneik, tamasuk perangkek kareh. Sabagai suatu disiplin ilmu, Ilmu Komputer labiah manekankan pado pemrograman komputer, jo rekayasa perangkek luneik (\"software\"), samentaro teknik komputer labiah cenderung bakaitan dek hal-hal sarupo perangkek kareh komputer (\"hardware\"). Namun, kaduo istilah tasabuik acok disalah aratian dek banyak urang.\nTesis Church-Turing mangecekan bahwa sadolah alaik komputasi nan alah umum dikatahui sabananyo samo dalam hal apo nan bisa inyo karajoan, sakalipun dek efisiensi nan babeda. Tesis iko kadang-kadang dianggap sabagai prinsip dasa dari ilmu komputer. Paro ahli ilmu komputer biasonyo manekankan komputer von Neumann atau mesin Turing (komputer nan mangarajoan tugas nan ketek jo deterministik pado suatu wakatu tatentu), karano hal sarupo itulah kabanyakan komputer digunoan sakarang iko. Paro ahli ilmu komputer jugo mampalajari jinih mesin nan lain, babarapo diantaronyo alun bisa dipakai sacaro praktikal (sarupo komputer neural, komputer DNA, jo komputer kuantum) sarato babarapo diantaronyo masih cukuik teoretis (sarupo komputer random and komputer oracle).\nIlmu Komputer mampalajari apo nan bisa dikarajoan dek babarapo program, jo apo nan indak (komputabilitas jo intelegensia buatan), baa program tu harus mangevaluasi suatu hasil (algoritme), baa program harus manyimpan jo maambiak bit tatentu dari suatu informasi (struktur data), jo baa program jo pangguno bakomunikasi (antamuko pangguna jo bahaso pemrograman).\nIlmu komputer baraka dari elektronika, matematika jo linguistik. Dalam tigo dekade tarakhia dari abad 20, ilmu komputer alah manjadi suatu disiplin ilmu baru jo alah mangembangkan metode jo istilah surang.\nDepartemen ilmu komputer patamo didirikan di Universitas Purdue pado tahun 1962. Hampia sado universitas sakarang mampunyoi departemen ilmu komputer.\nPangharagoan tatinggi dalam ilmu komputer adolah Turing Award, pamanang pangharagoan iko adolah sado pionir di bidangnyo.\nEdsger Dijkstra mangecekan:\nFisikawan Richard Feynman mangecekan:\nCatekan tentang istilah 'Informatika' jo 'Ilmu komputer'.\nDalam bahaso Indonesia, istilah Informatika diturunkan dari bahaso Prancis \"informatique\", nan dalam bahaso Jerman disabuik \"Informatik\". Sabananyo, kato iko identik dek istilah \"computer science\" di Amerika Serikat jo \"computing science\" di Inggris. Namun, istilah \"informatics\" dalam bahaso Inggris punyo makna nan saketek babeda, inyo tu labiah manekankan pado aspek pangolahan informasi sacaro sistematis jo rasional.\nHubungan Informatika dek bidang lain.\nIlmu komputer bakaitan ereik dek babarapo bidang lain. Bidang-bidang iko indak bana-bana tapisah, sakalipun mampunyoi pabedaan pentiang.\nSistem Informasi.\nSistem Informasi adolah aplikasi komputer untuak mandukuang operasi dari suatu organisasi inyo tu: operasi, instalasi, jo perawatan komputer, perangkek luneik, jo data. Sistem Informasi Manajemen adolah kunci dari bidang nan manekankan finansial jo personal manajemen.\n'Sistem Informasi' dapek barupo gabungan dari babarapo elemen teknologi babasis komputer nan saliang bainteraksi jo bakarajo samo badasakan suatu prosedur karajo (aturan karajo) nan alah ditetapkan, dima mamproses jo mangolah data manjadi suatu bantuak informasi nan dapek digunoan dalam mandukung keputusan.\nIlmu Informasi.\nIlmu Informasi adolah ilmu nan mampalajari data jo informasi, mancakuik baa manginterpretasi, manganalisis, manyimpan, jo maambiak liak. Ilmu informasi dimulai sabagai dasa dari analisis komunikasi jo basis data.\nRekayasa Perangkek Luneik.\nRekayasa Perangkek Luneik pado prinsipnyo manekankan pado tahapan-tahapan pangembangan suatu perangkek luneik yakni: Analisis, Desain, Implementasi, Testing jo Maintenance. Pado tahap nan labiah lueh Rekayasa Perangkek Luneik mangacu pado Manajemen Proyek pangembangan Perangkek Luneik itu surang dek tetap mamparatikan tahapan-tahapan pangembangan sabalumnyo.\nDalam pangembangannyo perangkek luneik punyo babagai model inyo tu model water fall ('model konvensional' sabagai mode tadahulu nan dikambangkan dek karano mode water fall nyaris samo jo siklus hiduik pangembangan sistem), model prototype ('mode nan disukai dek user jo pangembang), model sequensial linear, model RAD 'rapid aplikation model', model 'formal method' atau 'metode formal' disiko sabalum diadokannyo implementasi talabiah dulu rancangan mode nan dibuek diverifikasi talabiah dulu sahinggo indak ado lagi kesalahan - kesalahan pado saat implementasi.\nRekayasa Komputer(Rekayasa Perangkek Kareh).\nRekayasa Komputer adolah ilmu nan mampelajari analisis, desain, jo konstruksi dari perangkek kareh komputer.\nIlmu nan mampelajari sadolah aspek pambuekan, konstruksi, pamaliharoan perangkek luneik.\nKeamanan Informasi.\nKeamanan Informasi adolah ilmu nan mampelajari analisis jo implementasi dari keamanan sistem informasi (tamasuak Kriptografi).\nAhli Takana Ilmu Komputer.\nCaliak Daftar Ahli Ilmu Komputer untuak informasi labiah lanjuik."}
{"id": "327546", "revid": "12718", "url": "https://min.wikipedia.org/wiki?curid=327546", "title": "Melati van Agam", "text": "Melati van Agam adolah film romansa taun 1940 nan disutradarai jo diproduseri . Dibintangi S. Soekarti jo A.B. Rachman, film ko mangisahkan sapasang kakasih mudo banamo Norma jo Idrus. Film ko disangko alah .\nAlua.\nNorma dikanal di kampuang halamannyo, Fort de Kock (kini ), sabagai saurang nan jalito, dek karano itu inyo dijuluki \"Melati dari \". Meski inyo jatuah cinto jo Idrus, panambang di , inyo dipaso manikahi saurang kapalo sakolah banamo Nazzaruddin, jantan nan dianggap labiah sasuai jo kaluarga bangsawan Norma. Norma pun binguang karano suaminyo jauh labiah tuo daripado dirinyo jo Norma surang alah manyatokan Idrus sabagai cinto sajatinyo, bahkan sampai bamimpi mambangun kaluarga basamonyo.\nSatalah panikahannyo, Norma pai basamo Nazzaruddin ka Kota Raja, (kini ), jo manggadangkan anak-anak Nazzaruddin dari panikahan sabalumnyo. Hubungan inyo samakin mamburuak: Nazzaruddin kawalahan manghadapi pamikiran Barat nan dimiliki istrinyo, sadangkan Norma samakin depresi satalah mandanga kamatian Idrus nan patah hati. Norma nan saat itu sadang hamil pulang ka Fort de Kock jo dicaraikan dek Nazzaruddin satalah malahiakan. Nazzaruddin mengira anaknyo mirip Idrus jo manganggapnyo sabagai bukti pasalingkuhan Norma. Akhianyo Norma bunuah diri jo dikubuakan di sampiang Idrus. Nazzaruddin maliek ruh Norma naiak ka surgo sambia bapagangan tangan jo Idrus.\nProduksi.\n\"Melati van Agam\" disutradarai untuak Java Industrial Films jo diproduseri dek pamilik parusahaannyo, . Tan mangadaptasi caritanyo dari novel taun 1922 jo judul nan samo karya Swan Pen (namo pena jurnalis Parada Harahap). Novel itu alah bakali-kali diangkek ka patunjukan pangguang jo pernah dirilis pado taun 1931 dek . Iklan filmnyo manekankan paran Harahap salaku novelis aslinyo. Wakatu itu, industri film sadang manarik diri dari tradisi teater jo jurnalisme nan dianggap sabagai profesi \"modern\". Aluanyo justru mambandiang-bandiangkan gaya hiduik tradisional jo modern.\nFilm ko dibintangi S. Soekarti, A.B. Rachman, R. Abdullah, S. Thalib, N. Ismail, Rochani, Lena, jo M. Sani. Soekarti alun pernah barakting sabalumnyo, samantaro lawan mainnyo A.B. Rachman pernah talibat dalam patunjukan teater. Iklan \"Melati van Agam\" hanyo bafokus pado latar balakang Soekarti jo mangabaikan Rachman. Sinematografinyo ditangani I. Ch. Chua, sadangkan musiknyo ditangani musisi M. Sardi.\nRilis jo tanggapan.\n\"Melati van Agam\" dirilis pado akhia 1940. Sabuah ulasan di \"De Sumatra Post\" nan bapusat di mamuji panampilan Soekarti sabagai Norma jo manyabuik Soekarti \"tampaknyo punyo bakat nan hebat.\"\nFilm ko bisa jadi tagolong . Antropolog visual Amerika Serikat manulih bahwa sadonyo film Indonesia nan dibuek sabalum 1950 indak dikatahui lai kabaradoan salinannyo. Akan tatapi, \"Katalog Film Indonesia\" nan disusun JB Kristanto manyabuikan babarapo film masih disimpan di jo Biran manulih bahwa sajumlah film propaganda Japang masih ado di ."}
{"id": "327547", "revid": "10515", "url": "https://min.wikipedia.org/wiki?curid=327547", "title": "Batagak pangulu", "text": "Batagak pangulu marupokan upacara adaik dalam rangka maresmikan saurang manjadi panghulu. Dalam hal ko pangangkatan atau paresmian panghulu indak dapek dilakuan dek kaluarga nan basangkutan sajo. Paresmian haruslah bapedoman kapado patitiah adaik \u201c\"maangkek rajo, sakato alam, maangkek panghulu sakato kaum\"\u201d. Tata tertib maresmikan panghulu dimulai dari rapek atau mufakaik kaum, kamudian dibaok kahalaman nan artinyo dibaok masalahnyo ka dalam kampuang lalu diangkek ka tingkek suku jo akhianyo di baok dalam (KAN),nan bahak mamasangkan deto panghulu (tutuik kapalo kabasaran panghulu) nan baru diangkek iolah pucuak adaik.\nPangangkatan panghulu dapek juo dilakuan jo padoman \"iduik bakarilaan, mati batungkek mati\" artinyo, jikok saurang panghulu alah indak talok lai manjalankan tugasnyo, dek karano kasibukan lain atu dek karano kasihatan indak mangizinkan atau dek karano bakarajo di rantau jo sabagainyo, mako inyo buliah manyerahkan jabatan itu kapado calon panggantinyo. Biasanyo calon pangganti ko adolah kamanakannyo (anak laki-laki saudara padusinyo) nan alah dewasa.\nsacaro umum Batagak pangulu indak agenda rutin nan mamiliki wakatu tatantu malainkan basifaik kondisional jo fleksibel sasuai kabutuhan atau situasi masyarakaik nan dinamis sahingga upacara Batagak pangulu hanyo akan diadokan apabilo saurang panghulu adaik alah layak di ganti.\nCaro Batagak Pangulu.\nUpacara malewakan gala atau menagakkan panghulu adolah suatu kagiatan nan dilakuan dek kaluarga jo masyarakaik nagari untuak mangukuhkan sako (gala pusako) pado suatu kaum. Managakkan sako dapek dilakuan ateh tigo hal sarupo hiduik bakarelaan (mangganti panghulu nan masih hiduik), mati batungkek budi (mangganti panghulu nan alah maningga dunia), gadang manyimpang (pangangkatan panghulu baru). Malewakan gala batujuan untuak mambaritahukan kapado masyarakaik ateh palantikan pamimpin baru suatu kaum jo panghulu tasabuik akan mamimpin nagari sacaro kolektif basamo jo panghulu lainnyo. Saurang panghulu pado hakekatnyo \u201ctumbuah dek batanam, tinggi dek baanjuang, gadang dek baambak\u201d. Kapamimpinan panghulu ditantukan dek masyarakaik kaumnyo, paralu mandapekan dukungan dari anggota kaluarganyo untuak manjalankan roda pamarintahan kaluarga kaum jo nagari. Biasanyo upacara pangangkatan panghulu dilakuan salamo tigo hari disertai jo patunjukan kasenian untuak manghibur tamu jo makan basamo jo caro manyambalih saikua kabau jo kapalanyo digantuangan di tampek nan labiah tinggi sabagai tando suksesnyo kagiatan ko. Sadonyo kaluarga dakek, kaluarga jauah jo karabaik sarato masyarakaik lainnyo dalam nagari turuik hadir mameriahkan tarutamo pado acara puncak sarupo mandangakan pidato adaik nan manyatokan tugas jo tangguang jawab panghulu baru tasabuik. Dalam pidato adaik panghulu nan baru diangkek tasabuik manyatokan bahwa inyo bajanji indak manyimpang dari kaedah adaik dalam manjalankan roda pamarintahannyo."}
{"id": "327548", "revid": "12718", "url": "https://min.wikipedia.org/wiki?curid=327548", "title": "Kecerdasan buatan", "text": "Kecerdasan buatan adalah kecerdasan nan ditambahkan kapado suatu sistem nan biso diatur dalam konteks ilmiah atau biso disabuik juo intelegensi artifisial (bahasa Inggris: \"artificial intelligence\") atau hanyo disingkek AI, didefinisikan sabagai kecerdasan \"entitas\" ilmiah. Andreas Kaplan jo Michael Haenlein mandefinisikan kecerdasan buekan sabagai \u201ckemampuan sistem untuak menafsirkan data eksternal dek batua, untuak baraja dari data tasabuik, jo manggunoan pambarajan tasabuik guno mancapai tujuan jo tugas tatentu melalui adaptasi nan fleksibel\u201d. Sistem sarupo iko umumnyo dianggap komputer. Kecerdasan diciptokan jo dimasuakan ka dalam suatu mesin (komputer) agar dapek mangarajoan pakarajoan sarupo nan dapek dikarajoan manusiao. Babarapo macam bidang nan manggunoan kecerdasan buekan antaro lain sistem pakar, pamainan komputer (\"games\"), \"logika fuzzy\", jaringan saraf tiruan jo robotika.\nBanyak hal nan nampaknyo suliak untuak kecerdasan manusio, tatapi untuak Informatika relatif indak bamasalah. Sarupo contoh: mantransformasikan pasamoan, manyalasaian pasamoan integral, mambuek pamainan catur atau Backgammon. Di sisi lain, hal nan bagi manusio nampaknyo manuntut saketek kecerdasan, sampai sekarang masih suliak untuak direalisasian ka dalam Informatika. Sarupo contoh: Pangenalan Objek/Muko, bamain sepak bola.\nWalaupun AI punyo konotasi fiksi ilmiah nan kuek, AI mambantuak cabang nan pentiang bana pado ilmu komputer, bahubungan dek tingkah, pambarajaan jo adaptasi nan cerdas dalam sabuah mesin. Panalitian dalam AI menyangkuik pambuekan mesin jo program komputer untuak mangotomatisasian tugas-tugas nan mambutuhkan tingkah cerdas. Tamasuak contohnyo adolah pangendalian, parencanoan jo panjadwalan, kamampuan untuak manjawek diagnosa jo pertanyoan pelanggan, sarato pangenalan tulihan tangan, suaro jo wajah. Hal-hal kek giko alah manjadi disiplin ilmu tasandiri, nan mamusekan paratian pado panyadioan solusi masalah kahiduikan nan nyato. Sistem AI sakarang iko acok digunoan dalam bidang ekonomi, sains, obat-obatan, teknik jo militer, sarupo nan alah dibangun dalam babarapo aplikasi perangkek luneik komputer rumah jo video game.\nKecerdasan buekan ko ndak hanyo namua mangarati apo tu sistem kecerdasan, tatapi juo mangkonstruksinyo.\nIndak ado definisi nan mamuehan untuak 'kecerdasan':\nPaham Pemikiran.\nSacaro garis gadang, AI tabagi ka dalam duo paham pamikiran inyo tu AI Konvensional jo Kecerdasan Komputasional (CI, Computational Intelligence). AI konvensional kabanyakan malibekan metode-metode nan sakarang diklasifiksian sabagai pambarajaan mesin, nan ditandoi dek formalisme jo analisis statistik. Dikana juo sabagai AI simbolis, AI logis, AI murni jo AI caro lamo (GOFAI, Good Old Fashioned Artificial Intelligence). Metode-metodenyo maliputi:\nKecerdasan komputasional malibekan pangembangan atau pambarajaan iteratif (misalnyo penalaan parameter sarupo dalam sistem koneksionis. Pambarajaan iko badasakan pado data empiris jo diasosiasikan dek AI non-simbolis, AI nan ndak taratua jo paritungan luneik. Metode-metode pokoknyo maliputi:\nMetode-metode iko terutamo dibagi manjadi algoritme evolusioner (misalnyo algoritme genetik) jo kecerdasan bakalompok (misalnyo algoritme semut)\nDek sistem cerdas hibrid, pacuboan-pacuboan dibuek untuak manggabuangkan kaduo kalompok iko. Aturan inferensi paka dapek dibangkikan malalui jaringan saraf atau aturan produksi dari pambarajaan statistik sarupo dalam ACT-R.\nSabuah pandakekan baru nan manjanjikan disabuikan bahwa panguekan kecerdasan mancubo untuak mancapai kecerdasan buekan dalam proses pangembangan evolusioner sabagai efek sampiang dari panguekan kecerdasan manusio malalui teknologi.\nSajarah kecerdasan buatan.\nPado awal abad 17, Ren\u00e9 Descartes mangemukakan bahwa tubuh hewan indaklah apo-apo malainkan hanyo mesin-mesin nan rumit. Blaise Pascal manciptokan mesin penghituang digital mekanis patamo pado 1642. Pado 19, Charles Babbage jo Ada Lovelace bakarajo pado mesin penghituang mekanis nan dapek diprogram.\nBertrand Russell jo Alfred North Whitehead manerbitkan Principia Mathematica, nan marombak logika formal. Warren McCulloch jo Walter Pitts manerbitkan \"Kalkulus Logis Gagasan nan tetap ado dalam Aktivitas \" pado 1943 nan maletakkan fondasi untuak jaringan saraf.\nTahun 1950-an adolah periode usaha aktif dalam AI. Program AI patamo nan bakarajo ditulih pado 1951 untuak mangarajoan mesin Ferranti Mark I di University of Manchester (UK): sabuah program pamainan naskah nan ditulih dek Christopher Strachey jo program pamainan catur nan ditulih dek Dietrich Prinz. John McCarthy mambuek istilah \"kecerdasan buekan \" pado konferensi patamo nan disadioan untuak pokok parsoalan iko, pado 1956. Inyo jugo manamukan bahaso pemrograman Lisp. Alan Turing mamparkanaan \"Turing test\" sabagai sabuah caro untuak mangoperasionalkan test parilaku cerdas. Joseph Weizenbaum mambangun ELIZA, sabuah chatterbot nan manerapkan psikoterapi Rogerian.\nSalamo tahun 1960-an jo 1970-an, Joel Moses mandemonstrasian kakuatan partimbangan simbolis untuak mangintegrasian masalah di dalam program Macsyma, program babasis pengetahuan nan sukses patamo kali dalam bidang matematika. Marvin Minsky jo Seymour Papert manabikan Perceptrons, nan mandemostrasian bateh jaringan saraf saderhano jo Alain Colmerauer mangembangkan bahaso komputer Prolog. Ted Shortliffe mandemonstrasian kakuatan sistem babasis aturan untuak representasi pengetahuan jo inferensi dalam diagnosa jo terapi medis nan kadangkala disabuik sabagai sistem paka patamo. Hans Moravec mangembangkan kendaraan takendali komputer patamo untuak mengatasi jalan barintang nan kusuik sacaro mandiri.\nPado tahun 1980-an, jaringan saraf digunoan sacaro malueh dek algoritme parambekan balik, patamo kali ditarangkan dek Paul John Werbos pado 1974. Pado tahun 1982, paro ahli fisika sarupo Hopfield manggunoan teknik-teknik statistika untuak manganalisis sifeik-sifeik panyimpanan jo optimasi pado jaringan saraf. Paro ahli psikologi, David Rumelhart jo Geoff Hinton, malanjuikan penelitian mengenai model jaringan saraf pado memori. Pado tahun 1985-an saketeknyo ampek kalompok riset manamukan liak algoritme pambarajaan propagansi liak (\"Back-Propagation learning\"). Algoritme iko berhasil diimplementasian ka dalam ilmu komputer jo psikologi. Tahun 1990-an ditandoi parolehan gadang dalam babagai bidang AI jo demonstrasi babagai macam aplikasi. Labiah khusus Deep Blue, sabuah komputer pamainan catur, mangalahan Garry Kasparov dalam sabuah pertandingan 6 game nan takana pado tahun 1997. DARPA mangecekan bahwa biaya nan disimpan malalui penerapan metode AI untuak unit panjadwalan dalam Perang Teluk patamo alah mangganti sadolah investasi dalam panelitian AI sajak tahun 1950 pado pemerintah AS.\nTantangan Hebat DARPA, nan dimulai pado 2004 jo balanjuik hinggo hari iko, adolah sabuah pacuan untuak hadiah $2 juta dima kendaraan dikamudikan surang tanpa komunikasi dek manusio, manggunoan GPS, komputer jo susunan sensor nan canggih, malintasi babarapo ratus mil daerah gurun nan menantang.\nFilosofi.\nPerdebatan tentang AI nan kuek dek AI nan lamah masih manjadi topik hangek di antaro filosof AI. Hal iko malibekan filsafat budi jo masalah budi-tubuh. Roger Penrose dalam bukunyo The Emperor's New Mind jo John Searle dek eksperimen pamikiran \"ruang China\" baragumen bahwa kesadaran sejati indak dapek dicapai dek sistem logis formal, sementaro Douglas Hofstadter dalam G\u00f6del, Escher, Bach jo Daniel Dennett dalam Consciousness Explained mancaliakan dukungannyo atas fungsionalisme. Dalam pendapek banyak pandukuang AI nan kuek, kesadaran buekan dianggap sabagai urek suci (holy grail) kecerdasan buekan.\nFiksi sains.\nDalam fiksi sains, AI umumnyo dilukiskan sabagai kakuatan masa depan nan akan mancubo manggulingkan otoritas manusio sarupo dalam HAL 9000, Skynet, Colossus and The Matrix atau sabagai panyarupoan manusio untuak maagiah layanan sarupo C-3PO, Data, the Bicentennial Man, the Mechas dalam A.I. atau Sonny dalam I, Robot.\nSifeik dominasi dunio AI nan ndak dapek dielakan, kadang-kadang disabuik \"the Singularity\", juo dibantah dek babarapo penulih sains sarupo Isaac Asimov, Vernor Vinge jo Kevin Warwick. Dalam pakarajoan sarupo manga Ghost in the Shell-nyo urang Jepang, kabaradoan mesin cerdas mampersoalkan definisi hiduik sabagai organisme labiah dari sakada kategori entitas mandiri nan labiah lueh, mambangun konsep kecerdasan sistemik nan bagagasan. Caliak daftar komputer fiksional (list of fictional computers) jo daftar robot jo android fiksional (list of fictional robots and androids).\nSeri televisi BBC Blake's 7 manonjolan sajumlah komputer cerdas, tamasuak Zen (Blake's 7), komputer kontrol pesawat bintang Liberator (Blake's 7); Orac, superkomputer lanjuik tingkek tinggi dalam kotak perspex portabel nan mampunyoi kamampuan mamikirkan jo bahkan mamprediksian masa depan; jo Slave, komputer pado pesawat bintang Scorpio."}
{"id": "327549", "revid": "10515", "url": "https://min.wikipedia.org/wiki?curid=327549", "title": "Anas Nafis", "text": "Anas Nafis (lahia di Padang Panjang, 9 Januari 1932 \u2013 maninggaa di Padang, 18 April 2007 pado umua 75 taun ) adolah saurang panaliti, akademisi, seniman, budayowan jo tokoh Sumatra Barat.\nInyo adolah adiak dari sastrawan Ali Akbar Navis. Apaknyo banamo Navis gala Sutan Marajo, saurang pagawai Staatsspoorwegen (jawatan kareta api zaman Balando), jo amaknyo banamo Sawiyah.\nSabagai anak saurang pagawai sabuah jawatan kareta api, kaluarga Navis acok bapindah-pindah tampek. Pado maso panjajahan Japang, kaluarga Navis pindah ka Duku. Sataun manjalang Japang kalah parang, apak Anas Navis ditangkok \"Kempeitai\" satalah itu dipanjorokan di Bangkinang jo kaluarga Anas Navis pindah baliak ka Silaiang, Padang Panjang. Pado awal-awal kamerdekaan, satalah Navis dibebaskan dari panjaro, inyo pindah ka Bukittinggi.\nSakolah jo mangaja.\nSasudah Indonesia mardeka, Anas Nafis baliak basakolah di SMA. Sabalumnyo, pado maso panjajahan Japang, Anas sakolah di HIS Muhammadiyah, Guguak Malintang. Sambia basekolah, Anas nan manjadi siswa kelas III SMA tu, juo alah ikuik mangaja sabuah SMP Swasta. Uniknyo, SMA jo SMP tu ciek gedung sakolah. Pagi Anas manjadi siswa SMA, siangnyo mangaja siswa SMP tasabuik. Taun 1952, Anas Nafis lulus ujian tarakhia SMA.\nSatalah lulus dari SMA, Anas Nafis barencana manjadi guru di daerahnyo. Hal ko dikaranokan kondisi amaknyo, Sawiyah, nan hampia satahun mandarito sakik. Namun, Uda-nyo A.A Navis manyuruahnyo untuak taruih malanjuikan sakolah.\nPatangahan Juli 1952 Anas Nafis barangkek ka Jawa untuak malanjuikan sakolah. Namun, saat masih barado di Jakarta, tanggal 2 Agustus 1952, amaknyo maningga dunia, A.A Navis managahannyo pulang jo maagiahnyo samangek untuak taruah malanjuikan sakolah. Jo parasaan campua aduak, Anas Nafis barangkek juo ka Yogyakarta jo mandaftar di Universitas Gajah Mada.\nRaso rindu batamu saudara nan ditingga amaknyo, mandorong Anas kambali pulang kampuang. Desember 1955, Anas manjajakkan kakinyo Padang. Babekal beslit guru nan didapeknyo, Anas Nafis mangajaa di Pariaman dalam rangka pangarahan tanago mahasiswa.\n\"Sang Referensi\".\nSajumlah ide bisa mangalia dari carito Anas Nafis. Sastrawan A.A Navis saat manulih novel \"Robohnya Surau Kami\" (1956) idenyo barasal dari \"Merontokkan Surau Anduang Montok Belakang Gudang\". Ide nan muncua katiko inyo tingga di Padang Panjang. Salain panaliti, akademisi, seniman jo budayowan nan maminjam referensi nan dipunyoinyo, pajabat daerah juo suko mamanfaatkan jaso Anas Nafis.\nSalain mangumpuakan literatur tantang Minangkabau jo Sumatra Barat, taun 1987 Anas Nafis manggageh badirinyo Pusat Dokumentasi jo Informasi Kabudayoan Minangkabau (PDIKM) di Padang Panjang. Niek itu mandapek sokongan dari mantan Kapalo Bulog, Bustanil Arifin. Kamudian dibangunlah rumah bagonjong untuak dijadikan museum PDIKM nan samanjak itu manjadi salah satu tujuan wisata utamo Sumatra Barat.\nTaun 2004, 10 naskah carito rakyat Minangkabau nan inyo sadua, ditabikkan Pusat Pangkajian Islam jo Minangkabau (PPIM). Anas Nafis juo manulih buku Peribahaso Minangkabau (1997) nan alah mangalami cetak ulang bakali-kali. Sajumlah skenario yang ditulisnyo alah difilmkan di TVRI, sarupo Dang Tuanku (1975) jo Perang Kamang (1980), searato mangolah carito jo sinopsis film Palasik untuak RCTI (1997).\nManingga.\nTanggal 18 April 2007, pado pukua 08.00 WIB, dalam umua 75 taun, Anas Nafis pai untuak salamo-lamonyo. Anas manghambuian nafas di rumahnyo, sabuah rumah kontrakan di Jl. Aua Duri No.3A Padang jo dimakamkan di TPU Tungguitam, Padang."}
{"id": "327551", "revid": "12718", "url": "https://min.wikipedia.org/wiki?curid=327551", "title": "Palangki, IV Nagari, Sijunjung", "text": "Palangki marupokan salah satu nan barado dalam wilayah Kacamatan IV Nagari, Kabupaten , Krovinsi , . Sacaro administrasi Nagari Palangki mampunyoi lueh wilayah 13,4 km\u00b2 nan tadiri dari 5 (limo) jorong yaitu Tanjung Udani, Ranah Tibarau, Tambang Ameh, Pantai Cermin jo Lintas Harapan. Jarak dari kantua Wali Nagari ka ibukota Kacamatan adolah 200 M, ka Ibukota Kabupaten adolah 7 Km dan ka Ibukota Provinsi adolah 110 Km\nKondisi Geografis.\nNagari Palangki barado pado katinggian sekitar 164 meter dari permukaan lauik jo rato-rato curah hujan 26 hari/mm/bulan dan mampunyoi suhu bakisa antaro 26\u00b0C - 32\u00b0C. Nagari Palangki dilalui dek Jalan Lintas Sumatera nan mambantang dari arah barat ka arah timur sapanjang labiah kurang 6 Km. Wilayah Nagari Palangki dilalui dek batang aia gadang yaitu Batang Palangki. Batang Palangki ko digunoan sabagai sumber iduk untuak pengairan sawah, bahan material untuak bangunan sarato juo menganduang bahan tambang sarupo ameh\nBateh Wilayah.\nSalanjuiknyo bateh-bateh wilayah nagari Palangki adolah sabagai barikuik:\nSosial jo Budayo.\nData pado tahun 2018 manunjuakan panduduak nagari Palangki bajumlah 3.803 jiwa nan tadiri dari 1.898 Laki-laki jo 1.905 Padusi.Nagari Palangki mayoritas marupoan suku bangsa Minangkabau nan menganut sistem kekerabatan Matrilinial. Sacaro adaik dinagari Palangki ado 11 Suku(klan)/Marga yaitu Chaniago Ateh, Chaniago Bawuo, Malayu Ateh, Malayu Bawuo, Piliang, Mandailiang, Gontiang, Kalumpang, Patopang Godang, Patopang Lado dan Patopang Kutianyie. Tadapek 1 unit bangunan Balai Adaik XVI Koto sabagai tampek musyawarah bagi Niniak Mamak pamangku adaik di nagari Palangki dan juo nagari di XVI Koto. Salain itu, kini ko masih ado 63 Rumah Gadang nan manjadi ciri khas rumah dari suku bangso Minangkabau .\nKesenian tradisional nan ad diantaronyo Salawek Dulang, Basaluang, Silek Podang, Bailau jo Tari Mandulang Ameh. Untuak tampek pamakaman umum/ pandam pakuburan bagi masyarakaik nan maningga dunia ado di Bukit Lereing Capo. Untuak sarana ibadah ado sabuah musajik yaitu Musajik Syuhada' Palangki nan menjadi Ikon Nagari yang barado di tapi Jalan Lintas Sumatera. Di nagari Palangki juo ado 17 unit Surau/Musala, dan pado saat kini ko ado 9 TPA/TPSA nan masih aktif.\nPendidikan.\nDinagari Palangki ado Taman Kanak-kanak (TK) sabanyak 3 unit yaitu TK Aisyiah, TK Pertiwi jo TK Ar-Rahman. Sekolah Dasar (SD) sabanyak 4 unit yaitu SDN 1 Palangki, SDN 6 Palangki, SDN 13 Palangki dan SDIT Ar-Rahman Palangki. Sekolah Menengah Pertama (SMP) sabanyak 2 unit yaitu MTsN 1 Sijunjung jo SMPIT Ar-Rahman sarato 1 unit Sekolah Menengah Atas (SMA) yaitu MAN 1 Sijunjung.\nPotensi Nagari.\nKawasan nagari Palangki mamiliki sumber dayo lahan pertanian, pakabunan jo peternakan. Komoditas unggulan maliputi: gatah, kakao jo peternakan jawi disampiang itu tanaman padi, palawija, jaguang, Kacang tempe dengan caro samusim, sedangkan tanaman holtikultura ado rambutan lansek/duku jo durian, cimangko serta manggis. Jawi manjadi komoditas potensial karano ado pasar taranak palangki nan menjadi tampek pamasarannya. Nagari Palangki di lalui dek sungai Batang Palangki sahinggo banyak tadapek panambangan ameh.Salain itu ado juo potensi kasiak aia jo migas.Potensi pariwisata nan ado adolah wisata alam Tabek Silocen jo pamandian Menara Air Resort Palangki.\nPranala lua.\n&lt;noinclude&gt;\n&lt;noinclude&gt;\n&lt;noinclude&gt;"}
{"id": "327552", "revid": "10515", "url": "https://min.wikipedia.org/wiki?curid=327552", "title": "Sambilan Koto, Dharmasraya", "text": "Sambilan Koto adolah sabuah di , , .\nKacamatan Sambilan Koto talatak di bagian utara Kabupaten Dharmasraya, jo jarak Ibu Kota ka Kacamatan kurang labiah 45 Km dari ibu kota Kabupaten Dharmasraya, jo bateh wilayah sabagai barikuik :\nBabarapo nagari di kacamatan Sambilan Koto adolah:\nPanduduak.\nKacamatan Sambilan Koto Kabupaten Dharmasraya badasarkan data Taun 2018 bajumlah 8.789 \u00a0jiwa, tadiri dari \u00a0laki-laki 4.403 jiwa\u00a0 jo padusi 4.386\u00a0 jiwa nan tasebar di 4 (ampek) Nagari, umumnyo baragamo islam jo masyarakaik nan babeda-beda. Nan mano sabagian gadang tadiri dari suku Minang, Jawa jo Sunda.\nPanyebaran jumlah panduduak manuruik nagari \u00a0tabanyak barado di Nagari Banai \u00a0sabanyak 3.145 urang, Nagari Koto nan IV dibawuah sabanyak 2.680 urang, Nagari Silago \u00a0sabanyak 1.750\u00a0 urang jo Nagari Lubuak Karak sabanyak 1.214 urang."}
{"id": "327553", "revid": "12718", "url": "https://min.wikipedia.org/wiki?curid=327553", "title": "Silaut, Pasisia Salatan", "text": "Silaut adolah sabuah Kacamatan paliang salatan Kabupaten Provinsi , . Sacaro administratif wilayahnyo adolah wilayah .\nSacaro administrasi Kacamatan Silaut tabagi ateh 10 Pamarintahan yaitu antaro lain:\nKantua.\nAlamaik kantua kacamatan:\nPamekaran Kabupaten.\nSamanjak taun 2003, masyarakaik di tigo kacamatan paliang salatan di kabupaten ko alah mamparjuangkan sabuah kabupaten baru nan maliputi daerah yaitu , , jo . Usaho pamekaran ko pado awalnyo indak direspon Pamarintah daerah , tapi saat ko parjuangan alah mambuahkan hasia. Pado taun 2012 ko alah dilaksanakan pamakaran tigo kacamatan di manyusul pamakaran nan alah dilaksanakan untuak mamanuhi parsyaratan administratif sabuah kabupaten baru. Ditargetkan pado taun 2013 kabupaten nan diidamkan alah tabantuak. tadiri ateh 6 kacamatan yaitu:\nJo Ibu kota Kabupaten barado di Bukik Buai, Nagari Bukik Buai Tapan, Kacamatan Basa Ampek Balai Tapan."}
{"id": "327554", "revid": "2444448", "url": "https://min.wikipedia.org/wiki?curid=327554", "title": "Surat elektronik", "text": "Surek elektronik (akronim: ratel, ratron, surel, atau surat-e) atau pos elektronik (akronim: pos-el) atau imel (bahaso Inggris: e-mail) adolah sarana kirim mangirim surek malalui jalur jaringan komputer (misalnyo Internet).\nDek surek biaso umumnyo pangirim paralu membayia per pangiriman (dek mambali prangko), tatapi surek elektronik umumnyo harago nan dikaluaan adolah harago untuak membayia sambungan internet. Tapi ado pangacualian misalnyo surek elektronik ka talepon genggam, kadang pembayiannyo ditagih per pangiriman.\nSajarah.\nSurek elektronik alah mulai dipakai pado tahun 1960-an. Pado itu internet alun tabantuak, nan ado hanyolah kumpuan 'mainframe' nan tabantuak sabagai jaringan. Mulai tahun 1980-an, surek elektronik alah biso dinikmati dek khalayak umum. Sakarang ko banyak parusahaan pos di babagai nagari nan manurun panghasilannyo disebabkan masyarakaik alah indak mamakai jasa pos liak.\nSurel Patamo Di Dunio.\nKonsep surel patamo kali dikamukakan dek Ray Tomlinson pado akhir tahun 1971. Ray Tomlinson pado wakatu tu bakarajo untuak Bolt Beranek and Newman \"BBN\" milik lembaga pertahanan Amerika. Pado awalnyo Ray baeksperimen dek program komputer nan banamo SNDMSG nan pado wakatu tu digunoan untuak maninggalkan pasan pado komputer, sahingga urang nan mamakai komputer dapek mambaco pasan nan ditinggaan dek pamakai komputer \"wakatu tu normal katiko banyak urang manggunoan komputer nan samo sacaro bagantian\".\nEksperimen Ray kamudian dilanjuikan dek manghubungkan SNDMSG malalui file protocol nan banamo CYPNET sahinggo program SNDMSG dapek mangiriman pasan ka komputer lain, namun masih ado dalam ciek jaringan ARPAnet. Eksperimen tasabuik barasil jo Itulah awal taciptonyo surel.\nPasan surel patamo kali nan dikirim dek Ray pado 1971 marupokan surel patamo di dunio. Isi Pasan barupo \"kato kato tes\" sapanuhnyo dilupoan, Kamungkinan pasan patamo nan dikirimnyo adolah QWERTYUIOP atau huruf sarupo,\" kato Ray dalam akun Flickr miliknya. Pado tahun 1972, Ray manganaan lambang @ \"Indonesia dibaco ET\" sabagai identitas email untuak mamisahan antaro Identitas pangguno dek domain. @ \"bahasa inggris ditulih AT\" aratinyo adolah \"kapado\".\nAlamaik surel.\nStruktur alamaik surel, sabagai contoh:\nKaterangan:\nMetode pangiriman.\nUntuak mangirim surek elektronik kito mamaralukan suatu program \"mail-client\". Surek elektronik nan kito kirim akan malalui babarapo poin sabalum sampai di tujuan. Mulai dari surek elektronik dikirim \u2192 Internet \u2192 POP3 server panyadio surel panarimo \u2192 \"mail client\" (di komputer si panarimo) \u2192 surek elektronik dibaco si panarimo\nNampak surek elektronik nan takirim hanyo malalui 5 poin (salain komputer pangirim jo panarimo). Sabananyo labiah dari itu sebab salapeh surek elektronik maninggaan POP3 Server mako itu akan malalui banyak server-server lainnyo. Indak tatutuik kamungkinan surek elektronik nan kito kirim disadap urang lain. Mako dari itu bilo surek elektronik nan kito kirim manganduang isi nan sensitif sabaiknyo kito mangarajoan tindakan pancegahan, dek mangacak (enkripsi) data dalam surek elektronik tasabuik (contohnyo manggunoan PGP, sertifikat digital, jo lain-lain)\nCaro mambaco surek elektronik.\nSurek elektronik pado awalnyo disimpan di dalam sabuah \"mailserver\". Biasonyo katiko sasaurang mamakai koneksi ISP untuak sambungan ka internet, inyo akan dibarian ciek surek elektronik gratis. Surek elektronik nan ditarimo akan disimpan di server surek elektronik ISP.\nAdo duo caro untuak mengakses surat elektronik:\nEtika panggunoan surek elektronik.\nEtika dalam surek elektronik samo dek etika dalam manulih surek biaso. Ado surek elektronik nan isinyo formal ado nan informal. Babarapo poin pentiang:\nKeamanan.\nKeamanan data di surek elektronik indaklah tajamin jo acok ado risiko tabukak untuak umum, dalam aratian sadolah isinyo dapek dibaco dek urang lain. Hal iko disebabkan dek karano surek elektronik tu akan malewati banyak server sabalun sampai di tujuan. Indak tatutuik kamungkinan ado urang nang manyadap surek elektronik nan dikiriman tasabuik.\nSurek elektronik dapek diamankan jo mangarajoan teknik pengacakan (enkripsi). Salah satu program enkripsi nan populer adolah PGP (\"Pretty Good Privacy\"). Dek mamakai PGP mako isi akan dienkrip, jo hanyo urang nan tatuju dapek mandekripsi jo mambaco surek elektronik tasabuik. Karugiannyo adolah mambuek repot pihak pangirim jo panarimo (karano kaduonyo harus punyo program PGP, jo pangirim jugo harus punyo kunci umum panarimo, jo mangarajoan enkripsi pasan jo kunci tasabuik)."}
{"id": "327555", "revid": "10851", "url": "https://min.wikipedia.org/wiki?curid=327555", "title": "Plastik", "text": "Istilah asoy mancakuik produk polimerisasi sintetik atau semi-sintetik. Inyo tabantuak dari kondensasi organik atau panambahan polimer jo biso lo tadiri dari zat lain untuak maningkekan performa atau ekonomi. Ado babarapo polimer alami nan tamasuak asoy. Asoy dapek dibantuak manjadi film atau fiber sintetik. Namo iko barasa dari fakta bahwa banyak dari inyo \"malleable\", punyo properti keplastikan. Asoy didesain dek variasi nan banyak bana dalam properti nan dapek manoleransi pane, kareh, \"reliency\" jo lain-lain. Digabungkan dek kemampuan adaptasinyo, komposisi nan umum jo bareknyo nan ringan memastikan asoy digunoan hampia di sado bidang industri.\nAsoy dapek jugo manuju ka satiok barang nan punyo karakter nan deformasi atau gagal karano shear stress, caliak keasoyan (fisika) jo ductile.\nAsoy dapek dikategorisasian dek banyak caro tatapi paliang umum dek mancaliak tulang-belakang polimernyo (vinyl{chloride}, polyethylene, acrylic, silicone, urethane, dll.). Klasifikasi lainnyo jugo umum.\nAsoy adolah polimer; rantai panjang atom mangikek ciek samo lain. Rantai iko mambantuak banyak unit molekul baulang, atau \"monomer\". Asoy nan umum tadiri dari polimer karbon se atau dek oksigen, nitrogen, chlorine atau belerang di tulang belakang. (babarapa minat komersial jugo badasa silikon). Tulang-belakang adolah bagian dari rantai di jalur utamo nan manghubungkan unit monomer manjadi kesatuan. Untuak mangeset properti asoy grup molekuler balainan \"bagantuang\" dari tulang-belakang (biasonya \"digantuang\" sabagai bagian dari monomer sabalun manyambungkan monomer basamo untuak mambantuak rantai polimer). Pengesetan iko dek grup \"pendant\" alah mambuek plastik manjadi bagian ndak tapisahkan di kehiduikan abad 21 dek mangeloki properti dari polimer tasabuik.\nPangembangan asoy barasa dari panggunaan material alami (sarupo: permen karet, \"shellac\") sampai ka material alami nan dimodifikasi sacaro kimia (sarupo: karet alami, \"nitrocellulose\") jo akhirnyo ka molekul buekan-manusio (sarupo: epoxy, polyvinyl chloride, polyethylene).\nSajarah.\nSajarah asoy di muko bumi ko diawali dek Alexander Parkes nan patamo kali mamparkanaan asoy pado sabuah eksibisi internasional di London, Inggris pado tahun 1862. Asoy tamuan Parkes disabuik Parkesine iko dibuek dari bahan organik dari selulosa. Parkes mangecekan bahwa tamuannyo ko mempunyoi karakteristik mirip karet, namun dek harago nan labiah murah. Inyo jugo manemukan bahwa Parkesine iko biso dibuek transparan jo mampu dibuek dalam babagai bantuak. Sayangnyo, tamuannyo ko indak biso dimasyarakaikan karano mahanyo bahan baku nan digunoan. Kamudian pado tahun 1907 bahan sintetis patamo buekan manusio ditamukan dek seurang ahli kimia dari New York, Leo Baekeland. Dirinyo mangembangkan resin cair nan dibari namo Bakelite. Material baru iko indak tabaka, indak maleleh jo indak mancaia di dalam larutan asam cuko. Dek demikian, sakali bahan ko tabantuak, indak akan biso baubah. Bakelite ko biso ditambahan ka babagai material lainnyo sarupo kayu luneik.\nPado tahun 1933, Ralph Wiley, seurang pakarajo lab di parusahaan kimia Dow, sacaro indak sangajo manamukan asoy jinih lain inyo tu Polyvinylidene Chloride atau populer dek sabuikan Saran. Saran patamo kali digunoan untuak peralaikan militer, namun belakangan dikatahui bahwa bahan ko cocok digunoan sabagai pambungkuih makanan. Saran dapek malakek di hampia satiok perabotan sarupo mangkok, piriang, panci, jo bahkan di lapisan saran surang. Indak heran jiko saran digunoan untuak manyimpan makanan agar kesegaran makanan tasabuik tajago. Kamudian di tahun nan samo, duo urang ahli kimia organik banamo E.W. Fawcett dan R.O. Gibson nan bakarajo di Imperial Chemical Industries Research Laboratory manamukan Polyethylene. Tamuan inyo ko mempunyoi dampak nan gadang untuak dunio. Karano bahan ko ringan sarato tipih, pado maso Perang Dunia II bahan ko digunoan sabagai palapih untuak kabel bawah aia jo sabagai isolasi untuak radar. Pado tahun 1940 panggunoan polyethylene sabagai bahan isolasi mampu mangurangi barek radar sabesak 600 pounds atau sakita 270\u00a0kg. Salapeh perang salasai, asoy ikolah nan manjadi samakin populer, jo wakatu iko digunoan untuak mambuek botol minuman, jerigen, tas balanjo atau tas kresek, jo kontainer untuak manyimpan makanan.\nBarawa dari pambungkus roti, panggunoan asoy sacaro massal dimulai pado tahun 1974 katiko parusahaan-parusahaan ritel raksasa di Amerika Serikat sarupo Sears, Jordan Marsh, nan mulai manggunoan kantong asoy sabagai alternatif kantong karateh. Pado tahun 1977 kantong asoy mulai dipagunoan di toko-toko kelontong di Amerika Serikat jo Kanada.\nAsoy marupokan material nan baru sacaro lueh dikambangkan jo digunoan sajak abad ka-20 nan bakambang sacaro luar biaso panggunoannyo dari hanyo babarapo ratuih ton pado tahun 1930-an, manjadi 150 juta ton/tahun pado tahun 1990-an jo 220 juta ton/tahun pado tahun 2005. Kini ko panggunoan material asoy di nagari-nagari Eropa Barat mancapai 60\u00a0kg/urang/tahun, di Amerika Serikat mancapai 80\u00a0kg/urang/tahun, samentaro di India hanyo 2\u00a0kg/urang/tahun.\nJinih asoy.\nAsoy dapek digolongkan badasakan:\nProses manufaktur asoy.\nBijih asoy (pellet) nan dilelehkan dek sekrup di dalam tabung nan berpemanas diinjeksian ka dalam cetakan.\nBijih asoy (pellet) nan dilelehan dek sekrup di dalam tabung nan berpemanas sacaro kontinyu ditakan malalui sabuah \"orifice\" sahinggo menghasilkan panampang nan kontinyu.\nLambaran asoy nan dipanehan ditakan ka dalam suatu cetakan.\nBiji asoy (pellet) nan dilelehan dek sekrup di dalam tabung nan berpemanas sacaro kontinyu diekstrusi mambantuak pipa (parison) kamudian ditiup di dalam cetakan.\nSifeik polimer konduktif.\nPolimer semikonduktif jo konduktif adolah polimer terkonjugasi nan manunjukkan parubahan ikatan tungga jo ganda antaro atom-atom karbon pado rantai utamo polimer. Ikatan ganda diparoleh dari karbon nan punyo ampek elektron valensi, namun pado molekul terkonjugasi hanyo punyo tigo (kadang-kadang duo) atom lain. Elektron nan tasiso mambantuak ikatan \u03c0, elektron nan terdelokalisasi pado saluruah molekul.\nSuatu zat dapek basifeik polimer konduktif jiko mampunyoi ikatan rangkap nan terkonjugasi. Contoh dari polimer terkonjugasi adolah asoy tradisonal \"(polyethylen)\", sadangkan\npolimer konduktif antaro lain: \"polyacetilen\", \"polpyrol\", \"polytiopen\", \"polyaniline\" jo lain lain.\nIndonesia marupakan salah satu penghasil biji asoy untuak jinih Polypropylene atau PP dan High Density PolyEthylene atau HDPE.\nPambuekn Polyacetilen\nPolimer konduktif dapek dibuek dari polyacetilen. Polyacetilen marupokan polimer terkonjugasi saderhano nan mempunyoi duo bantuak: inyo tu bantuk \"cis\" jo \"trans\" polyacetilen.\nSadangkan pambuekan polyacetilen dapek dikarajoan dek duo caro, inyo tu\nPolyacetilen bantuak trans dibuek dek kondisi temperatur nan babeda. Katalis Ti(O-n-C4H9)4-(C2H5)3Al.\nTemperatur nan manunjukan proses isomerisasi \"irreversibel\" dek bantuak cis tajadi pado temperatur nan labiah tinggi pado 145 oC menghasilkan bantuak trans. Bantuak cis sacaro termodinamika kurang stabil dibandingan dek bantuak trans. Pado temperatur tinggi, jo sacaro spontan isomer cis dapek baubah manjadi trans.\nKonduktifitas polyacetilen dapek ditingkekan dek proses halogenasi. Struktur polyacetilen dapek mangalami resonansi sahinggo konduktifitasnyo manjadi labiah gadang. Adanyo resonansi pado poliasetilen menyebabkan material dapek manghantaan arus listrik.\nBila klorin ditambahan pado film, tenyato indak menghasilkan spektrum garis, tatapi reaksi adisi klorin menghasilkan spektrum polyacetilen nan jaleh. Sakarang dikana \"doping-induced\" pita IR nan disusun dari 3 pita inyo tu pado 1397, 1288 dan 888\u00a0cm\u22121, absorbsi kuek jaleh dibanding \"undoped polymer\".\nIndustri.\nSakarang iko utamanyo ado anam komoditas polimer nan banyak digunoan, inyo adolah polietilena, polipropilena, polivinil klorida, polietilena tereftalat, polistirena, jo polikarbonat. Inyo mambantuak 98% dari saluruah polimer jo asoy nan ditamuan dalam kahiduikan sahari-hari.\nMasing-masing dari polimer tasabuik punyo sifeik degradasi jo ketahanan pane, cahaya, jo kimia.\nSakilas.\nMaskipun istilah polimer labiah populer manunjuk kapado asoy, tatapi polimer sabananyo tadiri dari banyak kelas material alami jo sintetik dek sifeik jo kagunoan nan baragam. Bahan polimer alami sarupo shellac jo amber alah digunoan salama babarapo abad. Karateh diproduksi dari selulosa, sabuah polisakarida nan tajadi sacaro alami nan ditamukan dalam tumbuhan. Biopolimer sarupo protein jo asam nukleat mamainkan peranan pentiang dalam proses biologi."}
{"id": "327556", "revid": "1673", "url": "https://min.wikipedia.org/wiki?curid=327556", "title": "Pardano Mantari", "text": ""}
{"id": "327557", "revid": "1673", "url": "https://min.wikipedia.org/wiki?curid=327557", "title": "Pardano Mantari Baritania Rayo", "text": ""}
{"id": "327558", "revid": "1673", "url": "https://min.wikipedia.org/wiki?curid=327558", "title": "Daftar Pardano Mantari Australia", "text": ""}
{"id": "327559", "revid": "1673", "url": "https://min.wikipedia.org/wiki?curid=327559", "title": "Daftar Pardano Mantari Sarilangka", "text": ""}
{"id": "327560", "revid": "1673", "url": "https://min.wikipedia.org/wiki?curid=327560", "title": "Organisasi Kasihatan Dunia", "text": "Organisasi Kasihatan Dunia (, acok disingkek WHO) adolah salah satu badan PBB nan batindak sabagai koordinator kasihatan umum internasional jo bamarkas di Jenewa, Swiss. WHO didirian dek PBB pado 7 April 1948. Direktur Jendral kini adolah Tedros Adhanom (menjabat mulai 1 Juli 2017). WHO mawarisi banyak mandat jo pasadioan dari organisasi sabelunnyo, Organisasi Kasihatan, nan marupoan agensi dari LBB.\nSijarah.\nKonstitusi WHO manyatoan baso tujuan didiriannyo WHO \"adolah supayo sadoalah orang mancapai tingkek kasihatan tatinggi nan paliang mamungkinan\". Tugas utamo WHO yaitu mambasmi panyakik, kususnyo panyakik manular nan alah manyebar luas.\nWHO adolah salah satu badan-badan asli milik PBB, konstitusinyo partamo kali muncul pado Hari Kasihatan Dunia nan partamo (7 April 1948) katiko diratifikasi ( Ratifikasi ) dek anggota ka-26 PBB. Jawarharlal Nehru, sauang pajuang kabebasan utamo dari India, alah manyuaroan pandapaiknyo untuak mamulai WHO. Aktivitas WHO, juo siso kagiatan Organisasi Kesihatan LBB (Liga Bangsa-bangsa), diatur dek sabuah Komisi Interim sarupo ditantuan dalam sabuah Konferensi Kasihatan Internasional pado musim paneh 1946. Pagantian dilakuan malalui suatu Resolusi Majilih Umum PBB. Palayanan epidemiologi \"Office International d'Hygi\u00e8ne Publique\" Parancih dimasuakan dalam Komisi Interim WHO pado 1 Januari 1947.\nKegiatan jo Aktivitas.\nSalain mangatur usaho-usaho internasional untuak mangandalian panyebaran penyakik manular, sarupo SARS, malaria, tuberkulosis, flu babi, jo AIDS, WHO mansponsori juo program-program nan batujuan mancegah jo maubeki panyakik-panyakik sarupo contoh-contoh tadi. WHO mandukuang pakambangan jo distribusi vaksin nan aman jo efektif, diagnosa penyakik jo kalainan, dan ubek-ubekan. Satalah sakitar duo dekade (duo puluahan tahun) malawan variola , pado 1980 WHO manyatoan musnahnyo panyakik cacar (variola) -- panyakik partamo dalam sijarah nan dimusnahan jo usaho manusia.\nWHO manargetan untuak mamusnahan polio dalam kurun wakatu babarapo taun lai. Organisasi iko alah maluncuan HIV/AIDS Toolkit untuak Zimbabwe (dari 3 Oktober 2006), jo standar internasional.\nDitambah lai dalam tugasnyo mamusnahan panyakik, WHO juo malaksanakan babagai kampanye nan bahubuangan jo kasihatan -- contohnyo, untuak maningkatan konsumsi buah-buahan jo sayua-sayuan di saluruah dunia jo bausaho mangurangi panggunoan [[tambakau]a. Para ahli batamu di kantua pusat WHO di [[Jenewa]] pado bulan Pebruari 2007 jo malaporan baso usaho mereka pado pakembangan vaksin [[influenza]] nan [[pandemik]] alah mancapai kamajuan nan rancak. Labiah dari 40 pacobaan klinik (clinical trial) alah salasai atau sadang balangsuang. Kabanyakan difokusan pado urang dewasa nan sihat. Babarapo parusahaan, satalah manyalesaian [[analisis]] kaamanan pado urang dewasa, alah mamulai pacobaan klinik pado urang lanjuik usia jo anak-anak. Sajauah iko sadoalah vaksin aman jo dapat ditoleransi tubuah (ditarimo tubuah) pado sadoalah tingkek umua.\nPautan lua.\n[[Kategori:Kasuhtan]]\n[[Kategori:Badan kusus Pasarikatan Bangsa-Bangsa|WHO]]"}
{"id": "327561", "revid": "55", "url": "https://min.wikipedia.org/wiki?curid=327561", "title": "Pandemi", "text": "Pandemi (dari bahaso Yunani \u03c0\u1fb6\u03bd \"pan\" nan aratinyo kasaluruahan jo \u03b4\u03ae\u03bc\u03bf\u03c2 \"demos\" nan aratinyo urang) adolah epidemi panyakik nan manyaba di kawasan wilayah nan lueh, misalnyo manyeba ka babarapo benua, atau di saluruah dunia. Panyakik endemik nan malueh jo jumlah urang nan tainfeksi nan stabil bukan marupoan pandemi. Kajadian pandemi flu pado umumnyo mangacualikan kasus flu musiman. Sapanjang sijarah, sajumlah pandemi panyakik alah tajadi, sarupo cacar (variola) jo tuberkulosis. Sala ciek pandemi nan paling manghancuakan adolah maut hitam, nan manewaskan sakitar 75\u2013200 juta urang pado abaik ka-14.\nArati jo fase.\nPandemi adolah epidemi nan tajadi pado skala nan malintasi bateh internasional, biasonyo mampangaruahi sajumlah atau banyak urang. Suatu panyakik atau kondisi bukanlah pandemi hanyo karano taseba lueh atau mambunuah banyak urang; panyakik atau kondisi tasabuik harus pulo dikatoan dapek manular. Misalnyo, kanker batangguang jawab ateh banyak kematian tatapi indak dianggap sabagai pandemi karano panyakik iko indak dapek manular. Manuruik Organisasi Kasihatan Dunia (\"World Health Organization\", WHO), pandemi tajadi jikok alah mamanuahi tigo kondisi:\nWHO sabalumnyo mamakai klasifikasi anam tahap nan manjalehan proses papindahan virus influenza baru, mulai dari babarapo infeksi partamo pado manusia hinggo tajadi pandemi. Tahapan iko dimulai dengan virus nan sabagian gadang manginfeksi binatang, kamudian muncua babarapo kasus katiko binatang manginfeksi urang, virus kamudian mulai manyeba langsuang antara manusia, dan barakhia dengan pandemi katiko infeksi virus baru tasabuik alah manyeba ka saluruah dunia. Pado bulan Februari 2020, WHO mangklarifikasi bahwasanyo, \"indak ado kategori resmi (untuak pandemi) ... Sabagai klarifikasi, WHO indak manggunoan sistem lamo 6 fase \u2014 nan dimulai dari fase 1 (indak ado laporan tentang influenza pado binatang nan manyebabkan infeksi pado manusia) hinggo fase 6 (pandemi) \u2014 nan mungkin dikatahui dek babarapo urang akibaik virus H1N1 pado tahun 2009.\"\nPandemi dalam sijarah.\nPandemi pado maso kini adolah HIV/AIDS jo Pandemi koronavirus 2019\u20132020 (COVID-19). Pandemi nan paliang tanamo lainnyo di antaronyo iolah pandemi influenza 1918 (flu Spanyol) jo pandemi flu 2009 atau \"H1N1\" atau virus flu burung ."}
{"id": "327562", "revid": "1673", "url": "https://min.wikipedia.org/wiki?curid=327562", "title": "World Health Organization", "text": ""}
{"id": "327563", "revid": "175", "url": "https://min.wikipedia.org/wiki?curid=327563", "title": "Wabah panyakik koronovirus 2019\u20132020", "text": ""}
{"id": "327564", "revid": "175", "url": "https://min.wikipedia.org/wiki?curid=327564", "title": "Wabah panyakik koronavirus 2019\u20132020", "text": ""}
{"id": "327565", "revid": "175", "url": "https://min.wikipedia.org/wiki?curid=327565", "title": "Pandemi koronovirus 2019\u20132020", "text": ""}
{"id": "327566", "revid": "577", "url": "https://min.wikipedia.org/wiki?curid=327566", "title": "Pandemi koronavirus 2019 di Jepang", "text": ""}
{"id": "327567", "revid": "12718", "url": "https://min.wikipedia.org/wiki?curid=327567", "title": "Pandemi koronavirus 2019 di Japang", "text": "Pandemi koronavirus 2019 di Japang partamo kali dilaporkan pado 23 Januari 2020. Panyakik ko partamo kali dibaok dari Cino. Pado akhia Februari, sikolah dari janjang dasar inggo tinggi akhianyo ditutuik untuak maambek panyebaran virus ko. Pandemi ko juo mambuek alek olahraga dunia, yaitu Olimpiade Musim Paneh 2020 nan batampek di Japang batal diadoan dan diundua inggo 2021. \nGarih wakatu.\nJanuari.\nPartamo kali baok dek surang laki-laki bakawarganagaraan Cino barumua 30 tahun nan sabalunnyo ado riwayaik bakunjuang ka Wuhan. Badannyo lah mulai mandamam pado 3 Januari dan baliak ka Japang pado 6 Januari. Masuak rumah sakik antaro 10 inggo 15 Januari dan dipareso jo hasia positif tainfeksi. Indak ado riwayaik bakunjuang ka Pasa Binatang Huanan, Wuhan, tapi kamungkinan virusnyo tapindah dek kontak arek jo urang tainfeksi. Baturuik-turuik kasus kaduo takonfirmasi pado 24 Januari jo kasus katigo pado 25 Januari nan samo-samo bakawarganagaraan Cino nan baru bapulang dari Wuhan.\nKudian pamarintah Japang mulai maagiah paratian labiah pado kasus ko dek sabagai tuan rumah Olimpiade Musim Paneh 2020 nan rencana ka balansuang sabanta lai. Kasus takonfirmasi taruih batambah tarutamo dari urang nan baru barulang dari Cino. Untuak malinduangi warganyo dari Cino, pamarintah mulai maevakuasi warganyo nan kudian dipareso jo dikarantina.\nFebruari.\nSajak 3 Februari, pamarintah Japang malarang masuak urang nan ado riwayaik bakunjuang dari Provinsi Hubei jo urang nan bakawarganagaraan Cino nan paspornyo dikaluakan dari pamarintah daerah Hubei. Balaku pulo aturan untuak wajib maisi kuesioner riwayaik kunjuangan dalam 14 ari untuak palancong bukan kawarganagaraan Japang.\nPado 13 Februari, kasus kamatian partamo dek COVID-19 dilaporkan di Japang. Korban maningga yaitu padusi barumua 80-an nan maningga di Prefektur Kanagawa (sabalah Tokyo) nan marupokan mintuo dari surang sopir taksi nan sabalunnyo takonfirmasi positif.\nPado 18 Februari, Prefektur Wakayama maumumkan ado tigo takonfirmasi positif dan salah satunyo dibaok ka Rumah Sakik Saisekai Arida. Duo urang lainnyo adolah dotor jo parawaik nan bakarajo sabagai Tim Bantuan Medis jo Bancano dari Kapa Pesiar \"Diamond Princess\". Bisuaknyo, pamaresoan untuak 3.011 kasus di ateh kapa lah salasai dilakukan.\nPado 20 Februari partamo kalinyo Prefektur Fukuoka mandapek kasus positif. Pandaritonyo adolah laki-laki Japang barumua 60-an nan indak punyo riwayaik pai ka lua nagari.\nPado 21 Februari, dilaporkan duo anak-anak SD di Hokkaido jo ciek anak prasikolah takonfirmasi positif. Pado kasus anak prasikolah, didapek basonyo ado rowayaik bakunjuang dari Wuhan basamo ayahnyo. \nPado 23 Februari, panyadio layanan jalan tol Nagoya maumumkan rencana manutuik babarapo gerbang jalan tol sarato marumahkan pagawainyo sasudah ciek pagayainyo takonfirmasi positif.\nPado 27 Februari, Perdana Menteri Abe Shinzo maumumkan untuak manutuik sadoalah sikolah di Japang inggo April.\nMaret.\nPado 5 Maret, pamarintah Japang mawajibkan karantina untuak sadoalah pangunjuang dari Cino jo Korea Selatan. Bisuaknyo, pamarintah Korea Selatan maajukan protes ateh karantina nan dilakukan Japang jo tindakan manunda visa masuak Korea Selatan untuak warga Japang.\nPado 16 Maret, aturan restriksi atau pambatasan dipalaweh. Pangunjuang dari Italia jo Iran dibatasi.\nPado 23 Maret, Gubernur Tokyo Yuriko Koike maingekan partisipasi warga untuak manjago diri dari infeksi supayo indak tajadi \"lockdown\". Pado 25 Maret diumumkan 41 kasus positif baru tiok ari di Tokyo. Gubernur Tokyo pun maimbau warga untuak bisa karajo dari rumah (\"working from home\") salamo duo pakan. Dek imbauan tu, tajadi \"Panic Buying\" di Tokyo. \nPado 31 Maret, PM Abe diimbau dek babagai tokoh politik, pamarintahan, jo kasihatan untuak mandeklarasikan kondisi darurat nasional. Namun, PM Abe basamo Sekretaris Kabinet Suga manulak usua tasabuik dek diraso alun paralu.\nDampak sosial ekonomi.\nPerdana Menteri Abe manyabuik baso pandemi COVID-19 maagiah dampak gadang di sadoalah bidang khususnyo bidang pariwisata jo ekonomi. Inyo mampatimbangkan untuak manggunokan dana darurat untuak mitigasi dampak wabah pado bidang pariwisata tamasuak panabangan, ritel, jo agen wisata nan biasonyo disumbang pandapatannyo 40% dari turis Cino. Panduduak nan barasa dari Cino pun mandapek palakuan diskriminatif dari warga Japang. Di bidang hiburan, sadoalah wahana hiburan kelas dunia alah tutuik sajak 29 Februari walau sempat juo dibukak samantaro pado 15 Maret. PM Abe pun maimbau sadoalah alek hiburan jo budayo musti ditunda.\nPado bidang olahraga, alek gadang tingkek dunia cando Olimpiade Musim Paneh 2020 nan dijadwalkan balansuang di Japang akhia bulan Juli akhianyo ditunda ka 2021. Kaputusan iko diambiak sasudah Komite Olimpiade Internasional mamantau dampak wabah di Japang. Salain itu, baragam alek olahraga tingkek nasional di Japang ditunda untuak diadoan. Samantaro pacu kudo di Japang tatap balansuang tapi tanpa panonton. Panonton nan ka maagiah taruhan ka kudo pacu hanyo dilakukan malalui internet atau telepon.\nPambatasan.\nManuruik hukum nan balaku di Japang, pamarintah indak bisa mambatasi pagarakan urang-urang nan alah tainfeksi virus. Pamarintah hanyo dapek malakukan imbauan ka warga untuak manjago jarak kontak supayo mangurangi dampak ekonomi nagara. Tindakan lain nan dilakukan adolah pambatasan pagarakan urang dari lua nagari ka dalam Japang.\nPado tingkek internasional, ado banyak nagara nan alah malarang kunjuangan warga Japang ka wilayah nagaranyo. Hal iko dilakukan dek kasus COVID-19 mulai maningkek di Japang. Di antaronyo:"}
{"id": "327568", "revid": "13090", "url": "https://min.wikipedia.org/wiki?curid=327568", "title": "Pandemi Covid-19 di Jerman", "text": "Pandemi koronavirus 2019 di Jerman partamo kali dilaporkan pado 27 Januari 2020. Sangkek tu kasus COVID-19 partamo kali dikonfirmasi di Bavaria."}
{"id": "327569", "revid": "175", "url": "https://min.wikipedia.org/wiki?curid=327569", "title": "Pandemi koronavirus 2019 di Prancis", "text": ""}
{"id": "327570", "revid": "13090", "url": "https://min.wikipedia.org/wiki?curid=327570", "title": "Pandemi Covid-19 di Parancih", "text": "Pandemi koronavirus 2019 di Parancih partamo kali dilaporkan pado tanggal 24 Januari 2020."}
{"id": "327571", "revid": "577", "url": "https://min.wikipedia.org/wiki?curid=327571", "title": "Gereja Memorial Stanford", "text": ""}
{"id": "327572", "revid": "12718", "url": "https://min.wikipedia.org/wiki?curid=327572", "title": "Gareja Memorial Stanford", "text": "Gareja Memorial Stanford (disabuik juo \"MemChu\") adolah gareja nan talatak di kompleks kampus Universitas Stanford, Kalifornia, Amerika Serikat. Gareja ko dibangun dek Jane Stanford untuk mangana lakinyo, Leland, nan alah maningga. Arsitektur gareja ko dirancang dek arsitek Charles A. Coolidge nan maagiah gala gareja ko sabagai \"mangkuto paramato arsitektur universitas\". \nPambangunan Gareja Memorial Stanford disatujui dek pimpinan yayasan pado taun 1898 nan mulai baroperasi pado taun 1903. Gareja ko mamakai arsitektur Romanesque jo Bizantium nan tainspirasi dari gareja-gareja nan ado di Venezia. Pado dindiang-dindiangnyo tapajang mozaik-mozaik kaco sarato lukisan-lukisan religi. Gareja ko juo mampunyoi limo organ pipa nan dapek dipakai dek musisi gareja untuak baragam jinih musik rohani. \nGareja Memorial Stanford marupokan gareja nan indak taafiliasi jo gareja atau aliran Kristen manopun, sarato nan manjadi nan paliang gadang di antaro gareja-gareja sarupo di Pantai Barat Amerika Serikat. Gareja ko juo dibangun untuak manyaimbangkan kabutuahan duniawi sarupo ilimu pangatauan jo kabutuahan rohani. \nSijarah.\nGareja Memorial Stanford diprakarsai dek Jane Stanford untuk mangana lakinyo, Leland Stanford, nan alah maningga pado 1893. Dek dirinyo nan agamis, gareja dibangun di tangah-tangah kampus sainggo nampak dari sadoalah panjuru kampus sarato manjadi pusek paratian di Komples Universitas Stanford. Gareja ko ditagakan untuak maagiah kasempatan untuak mahasiswa supayo dapek tabina imannyo sairiang pandidikannyo. Sajak mulo pambangunannyo, gareja ko ditujukan supayo dapek dipakai sadoalah aliran Kristen (\"nondenomination\").\nSabalun Leland Stanford maningga, inyo jo Jane Stanford panah bakunjuang ka Venezia basuo jo Maurizio Camerino pado taun 1890. Camerino adolah seniman mozaik kaco. Dek kaahliannyo tu, Camerino ditunjuak dek Jane Stanford untuak mambuek mozaik untuak garejanyo. Panunjuakannyo disatujui dek komite yayasan pado taun 1898. Dalam panantuan detil-detil gareja, Stanford dilibaikan dalam satiok panantuannyo inggo Gareja Memorial Stanford dapek manyamoi gareja-gareja Eropa abaik patangahan nan disukoinyo.\nPambangunan gareja dimulai jo palatakan batu partamo pado Mei 1899 inggo kontruksinyo dimulai pado Januari 1900. Pada 25 Januari 1903, Gareja Memorial Standord partamo kali maagiah palayanan. Palayanan partamo ko dirayokan jo alek nan mamikek, utamonyo dalam manyumarakaan sumangek ekumenisme nan dicito-citokan Jane Stanford. Dimulai jo pambacoan palajaran Alkitab partamo dek Rabi Jacob Voorsanger dari Sidang Emanu-El San Fransisco, dilanjuikan jo kabaktian partamo jo khutbah dari Pastor Heber Newton sarato kabaktian kaduo jo khutbah dari Pandito D. Charles Gardner. Di salo-salo kabaktian, diadokan pulo pambaptisan.\nPado taun 1906, sataun sasudah Jane Stanford maningga (1905), gareja dihoyak gampo. Banyak bagian gareja dan cayia dek gampo. Dindiang-dindiang gareja banyak nan ratak jo rabah. Manaro jam gareja maalami karusakan parah, sainggo indak dapek dipeloki baliak. Kini bagian minaro digantian jo ruang bagobah. Jam menara nan masih bisa dipakai disalamaikkan jo dipindahkan ka minaro jam nan baru di bagian lain dari kampus. Bagian tangah gareja tapisah jo bagian lain gareja sainggo manyisokan ruang kosong indak baratok. Runtuahan-runtuahan bangunan juo marrusak mozaik sarato dindiang marmar altar gareja.\nGareja manjadi bangunan kampus nan diutamokan untuak dipelokkan basamo Gaduang Kimia Lamo di kompleks dalam kampus. Gareja manjadi prioritas dek perannyo nan manjadi kasatuan identitas jo kampus nan jolong gadang ko. Pamelokannyo dimulai pado taun 1908. Mozaik-mozaik nan ancua pun mulai dipelokan katiko Camerino mamareso karusakannyo pado taun 1913.\nPado taun 1989 gareja rusak pulo baliak dek dihoyak gampo Loma Prieta. Walau indak sakareh gampo taun 1906, gareja tatap maalami karusakan nan bapotensi samakin cayia kok tajadi gampo baliak. Dek karusakan ko mambuek mozaik-mozaik gareja murah dicilok, walau dibaliakan juo di kudian ari sacaro diam-diam. Pado taun 1992 digalang dana untuak mamelokan baliak bagian gareja nan rusak. Pihak yayasan kampus manyewo tim kontraktor, insinyur, arsitek, jo ahli konservasi untuak marancang renovasi nan labiah tahan gampo sarato maabihan dana sabanyak $10 juta.\nArsitektur.\nGareja Memorial Stanford adolah bagian dari kompleks utamo Universitas Stanford nan mambantuak area Quad nan konsepnyo manyarupoi arsitektur Eropa daripado Amerika pado umumnyo. Gareja ko dibangun samaso Pambaruan Amerika (Renaisans Amerika). Gareja ko mamadukan unsur-unsur seni Renaisans, Bizantium, jo Abaik Patangahan.Rancangan desain asali gareja jo ampia sadoalah bangunan universitas dibuek pado taun 1886 dek arsitek Henry Hobson Richardson. Katiko inyo maningga, parancangannyo disalasaian dek Charles A. Coolidge. Sasudah Jane Stanford manyalasaian status hukum ateh Universitas Stanford, inyo manyewo arsitek Clinton E. Day untuak maninjau jo mampabarui cetak biru gareja jo bimbiangan Charles E. Hodges. Kudian inyo mampakarajokan John McGilvray sabagai kontraktor gareja.\nMinaik Jane Stanford jo kamajuan sarato agamo tacamin dalam panantuan unsur-unsur seni klasik nan tapajang di gareja. Jane turuik dalam manantukan lukisan sarato mozaik gareja nan manggambarkan carito-carito dalam alkitab. Salain itu, Jane juo manaruah paratian pado urusan kamanusiaan sarato pasamoan gender. Manuruik sijarawan Willis L. Hall, gareja ko mamuek panggambaran padusi nan labiah banyak daripado gareja-gareja lain nan ado pado maso itu.\nGareja ko mampunyoi struktuk babantuak salib. Pado struktur asalinyo, bangunan ko barukuran panjang 58 meter jo leba 46 meter sarato ado minaro jam jo ganto satinggi 24 meter. Fasad maadok ka alun-alun utamo kampus (\"Inner Quad\") nan taubuang ka bangunan-bangunan lain. Pintu masuaknyo malalui ruang \"vestibule\" atau \"narthex\" nan marupokan ruang ketek malintang sabalun masuak ruang utamo gareja (\"nave\"). Pado ruang utamo ko ado ciek lorong di tangah untuak jalan ka altar, sarato duo lorong sampiang. Sabalun ruang altar, ado ruang \"crossing\" atau ruang salib dek bantuaknyo cando titiak pasilangan salib. Ruang salib ko babantuak segi ampek nan manopang minaro tangah nan ditutuik jo atok babantuak gobah gadang nan randah. Ado langkuangan tinggi bagaya Romanesque nan mamisahkan ruang salib jo \"nave\", \"trancept\", sarato ruang mimbar garek. Ruang \"trancept\" (nan dikaduo sisi \"crossing\") jo ruang mimbar (ruang manjadi tampek khutbah jo altar barado) bantuaknyo malangkuang satangah lingkaran di ujuangnyo. Antaro ruang salib jo mimbar tapisah jo janjang saketek. Ado ruang tambahan nan disabuik biliak bunda nan ditambahkan pado taun 1902 dek arsitek Clinton Day.\nOrgan.\nGareja Memorial Stanford mampunyoi limo buah organ. Partamo kali gareja ko mampunyoi organ yaitu pado taun 1901 dan dinamoi Murray Harris, manuruik nan pambueknyo, nan dilatakkan di galeri ateh dan masih bapakai inggo kini. Gampo pado taun 1906 marusak organ dan dipeloki pado taun 1925, dipagadang pado 1933, dan ditampekkan baliak pado 1996. Organ ko mampunyoi tigo papan tombol (\"keyboard\") manual, 57 \"stop\", sarato labiah dari 3.700 pipa.\nOrgan barikuiknyo banamo organ The Fisk-Nanney, nan dianggap sabagai organ paliang rancak di dunia. organ ko dibuek pado taun 1985 dan dilatakkan juo di ruang galeri ateh. Organ ko dinamoi manuruik namo pambueknyo C. B. Fisk jo namo organis (urang nan mamainkan organ) gareja alah mangabdi 39 taun Herbert Nanney. Mulai dibuek pado taun 1973 dan tasusun dari ampia 4.500 pipa. \nOrgan miliak gareja nan katigo yaitu organ Katherine Potter-Brinegar. Organ ko dibuek pado taun 1995 dan dinamoi manuruik namo pasangan dari alumni Stanford. Organ ko tainspirasi dari organ Jerman nan dibuek pado taun 1610.\nOrgan kaampek didapek pado Juni 2001. Organ ko dibuek dek Martin Pasi of Roy, Washington. Kasing jo ampia sadoalah pipanyo tabuek dari kayu kenari, dan kunci-kuncinyo tabuek dari kayu eboni jo kayu \"boxwood\" Inggirih.\nOrgan kalimo didapek pado taun 2010 nan dibuek dek Hupado &amp; Repasky Pipe Organs. Organ ko tainspirasi dari organ Inggris bagaya Tudor dari abaik ka16. Organ ko manggunokan pipa babahan logam."}
{"id": "327574", "revid": "7907", "url": "https://min.wikipedia.org/wiki?curid=327574", "title": "Candi Kataragama", "text": "Candi Kataragama meaupokan sabuah candi nan talatak di Kataragama, Sri Lanka nan marupokan kompleks candi nan didedikasian untuak dewa panjago Buddha Kataragama deviyo jo Dewa Parang Hindu Murugan. Candi ko marupokan candi dari situs kaagamoan di Sri Lanka nan dihormati dek umat Buddha, Hindu, Muslim jo Vedda. Untuak sabagian gadang dari ribuan tahun tarakhir, itu adolah kuil hutan nan sangaik sulik diakses; hari iko dapek diakses dek kasado cuaca jalan. Candi jo Kiri Vehera di dakeknyo dikelola dek umat Buddha, candi yang didedikasikan untuak Teyv\u0101\u1e49ai jo Shiva dikelola dek umat Hindu jo masjid dek umat Islam."}
{"id": "327575", "revid": "73", "url": "https://min.wikipedia.org/wiki?curid=327575", "title": "Manjago jarak fisik", "text": "Manjago jarak fisik (bahaso Inggirih: physical distancing) adolah sarangkaian kurenah pangandalian infeksi nonfarmasi nan dimukasuikan untuak maantian atau mampalambek panyebaran panyakik manular. Tujuan dari manjago jarak fisik iyolah untuak mangurangi kamungkinan kontak antaro urang tainfeksi jo urang nan indak tainfeksi, sahinggo dapek mangurangi panularan panyakik, morbiditas, dan tautamo kamatian.\nManjago jarak fisik paliang mangkuih dilakuan katiko infeksi dapek ditularan malalui kontak percikan atau \"droplet\" (batuak atau barasin); kontak fisik langsuang, tamasuk kontak seksual; kontak fisik indak langsuang (misalnyo jo mamacik parmukaan nan takontaminasi takah fomit); atau transmisi malalui udaro (kok mikroorganisme dapek batahan hiduik di udaro untuak wakatu nan lamo). \nManjago jarak fisik mungkin kurang mangkuih dalam kasus katiko infeksi ditularan tarutamo malalui aie atau makanan nan takontaminasi atau dek vektor takah rangik atau serangga lain, dan pado kasus nan labiah jarang, dari urang ka urang. \nKarugian dari manjago jarak fisik dapek barupo kesepian, bakurangnyo produktivitas, dan hilangnyo manfaat lain nan bakaitan jo interaksi manusia.\nSijarah.\nSalah satu rujuakan dari maso sasiuak tantang manjago jarak fisik datang dari Nabi Muhammad. Nabi mamparingekan umaiknyo untuak indak dakek jo wilayah nan sadang kanai wabah dan sabaliknyo kok barado di dalam tampek nan kanai wabah ditagahan untuak kalua.\nManuruik sijarah, koloni pandarito kupaik jo lazareto dibangun sabagai caro untuak managah panyebaran kupaik dan panyakik manular lainnyo malalui manjago jarak fisik, sampai metode panularan panyakik nan tun dipahami dan paureh nan mangkuih batamu.\nContoh.\nBabarapo contoh manjago jarak fisik nan digunoan untuak mangandalian panyebaran panyakik manular:\nKarugian.\nKarugian dari manjago jarak fisik mancakup kesepian, bakurangnyo produktivitas, dan hilangnyo manfaat lain nan bakaitan jo interaksi manusia. Di nagara barkembang nan indak manggunoan teknologi jarak jauh jo alat palindung diri indak sacaro luas, acok bana labiah sariak bagi masyarakaik untuak mamantau kasehatan anggotanyo."}
{"id": "327576", "revid": "1024", "url": "https://min.wikipedia.org/wiki?curid=327576", "title": "Social distancing", "text": ""}
{"id": "327578", "revid": "55", "url": "https://min.wikipedia.org/wiki?curid=327578", "title": "Silek luncua", "text": ""}
{"id": "327581", "revid": "12718", "url": "https://min.wikipedia.org/wiki?curid=327581", "title": "Pandemi Covid-19 di Filipina", "text": "Pandemi koronavirus 2019 malando Filipina patamo bana pado 30 Januari 2020. Sampai 20 Maret 2020, dikonfirmasi ado 230 urang kanai panyakik koronavirus 2019 (COVID-19). Tingkek kamatian dek COVID-19 di Filipina bakisar antaro 7 sampai 8 persen, labiah tinggi pado tingkek kamatian global. Dari 230 kasus, 18 urang alah maningga dan 8 urang alah cegak. \nUrang patamo nan dikonfirmasi kanai COVID-19 adolah padusi bakabangsaan Cino baumua 38 tahun di Rumah Sakik San Lazoro di Manila. Urang kaduo dikonfirmasi pado 2 Februari 2020, yaitu laki-laki bakabangsaan Cino baumua 44 tahun, nan alah maningga sahari sabalunnyo dan manjadiannyo kasus kamatian dek COVID-19 patamo nan manimpo urang di lua daratan Cino. "}
{"id": "327608", "revid": "12718", "url": "https://min.wikipedia.org/wiki?curid=327608", "title": "Rebecca Soni", "text": "Rebecca Ilka Soni nan acok disapo Reb () adolah mantan paranang Amerika dan spesialis ranang gaya dada nan alah anam kali mandapek medali di ajang Olimpiade. Rebecca parnah mamacik rekor dunia ranang gaya dada 100 meter (arena pendek jo panjang) sarato rekor dunia ranang gaya dada 200 meter (arena pendek jo panjang). Inyo manjadi padusi patamo nan baranang gaya dada 200 meter dalam wakatu kurang dari 2 minik 20 detik. Rekor dunia nan masih inyo pacik kini yaitu dalam ranang estafet 4 \u00d7 100 meter (arena panjang) sangkek inyo mawakili tim nasional Amerika Serikat.\nSapanjang kariernyo, Rebecca alah mandapek 22 medali dalam kompetisi internasional utamo, terdiri dari 14 ameh, 7 perak, jo 1 parunggu. 6 dari 22 medali inyo dapek dari ajang Olimpiade. Inyo manjadi tanamo di kancah internasional pado Olimpiade Musim Panas 2008 sangkek inyo mandapekan duo medali perak jo ciek ameh. Pado Olimpiade Musim Panas 2012, inyo berhasil mamangan Olimpiade untuak gaya dada 200 meter dan mambuek rekor wakatu paliang kancang di dunia.\nRebecca punyo gala sabagai Paranang Dunia dek \"Swimmer World\" untuak Tahun 2010 jo 2011, dan mandapek panghargaan dari tampek nan samo sabagai Paranang Terbaik Amerika Tahun 2009, 2010, jo 2011."}
{"id": "327609", "revid": "73", "url": "https://min.wikipedia.org/wiki?curid=327609", "title": "Hull House", "text": "Hull House adolah rumah imigran di Amerika Serikat, tapeknyo talatak di wilayah barat Chicago, Illinois dan marupoan salah satu rumah imigran nan paliang patamo nan tagak di Amerika. Namo Hull House diambiak dari namo urang nan punyo rumah yaitu Charles Jerald Hull. Sabalunnyo, Hull House adolah gudang punyo Charles Hull, saurang pangambang \"real estat\" jo milioner Chicago nan tanamo. Dek Jane Addams jo Ellen Gates Starr, gudang nan tun dijadian sabagai rumah imigran sajak tahun 1889.\nLatar balakang.\nPangana mambuek rumah imigran dimulai jauh sabalun Jane Addams tibo ka Inggirih pado tahun 1888 dan berkunjung ka Toynbee Hall di London. Sangkek baumua tujuah tahun, Jane Addams manyadari bahwa Chicago bukan hanyo tantang mambali es krim atau berkunjung ka toko mainan. Samanjak ketek, Addams acok pai raun basamo ayahnyo ka tempek usaho nan ayahnyo punyo. Sampai suatu hari pado tahun 1867, mereka berkunjung ke Freeport, tampek pangilangan minyak nan barado di dakek bagian kota nan paliang miskin. Sangkek kereta mereka menyusuri jalanan ka sinan, Addams mancaliak sisi kota nan lain. Parumahan kumuah dengan anak nan bapakian saadanyo dan tampak kumuah. Addams batanyo ka ayahnyo baa kok urang-urang nan tun tingga di rumah ketek nan mengerikan jo basampik-sampikan. Ayahnyo maagih tahu hal itu dek karano merkea indak punyo pitih cukuik untuak tingga di rumah nan labiah rancak. Dari situlah, Jane Addams mulo batekad untuak \"mambali rumah nan gadang\" di \"tangah rumah-rumah ketek\" di sinan.\nTampek Hull House barado marupoan kawasan imigran nan padek panduduak. Ado 30 blok parumahan nan dihuni saindaknyo 18 warga nagara nan babedo dan mawakili 26 kalompok etnis nan babedo tamasuak Italia, Jerman, Irlandia, Polandia, Yahudi Rusia, kaum Gipsi, Parancih, Kanada, Yunani, Bulgaria, Balando, Portugal, Skotlandia, Wales, Spanyol, dan Finlandia. Raminyo panduduak badampak ka parmasalahan layanan sanitasi, pasokan aia nan tacemar, dan parmukiman kumuah. Mangko dek itu, Jane Addams dan Ellen Starr batekad untuak manyadioan rumah nan layak bagi imigran. Dalam buku tahunan Hull House nan tabik pado tahun 1907, disabuik bahasonyo tujuan ditagakannyo rumah imigran iko iyolah \"untuak manyadioan tampek bagi hak sipil jo kehidupan sosial nan labiah rancak; mambantuak jo mampartahanan pandidikan dan kagiatan kamanusiaan, sarato untuak manjajaki dan maningkekan kaadaan di distrik industri Chicago\".\nParkambangan.\nDari tahun ka tahun, Hull House bakambang sampai punyo tigo baleh bangunan gadang dan mencapai lueh satangah blok di dalam kota, punyo taman bermain sarato kamp luas di Wisconsin.\nPado tahun 1963, aula nan difungsian sabagai ruang makan dipindah basubalahan jo bangunan Hull House usali. Adapun sabaleh gedung lainnyo dicaiaan dan direlokasi ka tampek lain dek di ateh tanahnyo ka dibangun Universitas Illinois. Kaduo bangunan iko kudian dijadian museum dan marupoan bagian dari Fakultas Arsitektur dan Seni Universitas Illinois. Pado tahun 1967, dilakuan restorasi nan mancaian bangunan lantai tigo tambahan Hull House nan dibangun dek Addams. Hal iko dilakuan dalam rangka malindungi warisan lingkungan fisiknyo.\nKini, Hull House (gedung usali jo gedung patamonyo) alah ditetapkan sabagai bangunan basijarah nasional. Museumnyo sacaro taratur mangadoan pameran jo acara nan relevan dengan misi awal Hull House sabagai rumah imigran."}
{"id": "327617", "revid": "577", "url": "https://min.wikipedia.org/wiki?curid=327617", "title": "Gareja Notre Dame", "text": ""}
{"id": "327618", "revid": "175", "url": "https://min.wikipedia.org/wiki?curid=327618", "title": "Yeni Q\u0131zmeydan", "text": "Yeni Q\u0131zmeydan marupoan sabuah kampung nan talatak di distrik Shamakhi, Azerbaijan."}
{"id": "327619", "revid": "175", "url": "https://min.wikipedia.org/wiki?curid=327619", "title": "Yenik\u0259nd, Shamakhi", "text": "Yenik\u0259nd marupoan sabuah kampung nan talatak di distrik Shamakhi, Azerbaijan."}
{"id": "327620", "revid": "175", "url": "https://min.wikipedia.org/wiki?curid=327620", "title": "Yusif M\u0259mm\u0259d\u0259liyev (kampuang)", "text": "Yusif M\u0259mm\u0259d\u0259liyev marupoan sabuah kampung nan talatak di distrik Shamakhi, Azerbaijan."}
{"id": "327621", "revid": "408", "url": "https://min.wikipedia.org/wiki?curid=327621", "title": "Yusif M\u0259mm\u0259d\u0259liyev (village)", "text": ""}
{"id": "327622", "revid": "175", "url": "https://min.wikipedia.org/wiki?curid=327622", "title": "Xank\u0259ndi, Shamakhi", "text": "Xank\u0259ndi marupoan sabuah kampung nan talatak di distrik Shamakhi, Azerbaijan."}
{"id": "327623", "revid": "175", "url": "https://min.wikipedia.org/wiki?curid=327623", "title": "Zarat Xeyb\u0259ri", "text": "Zarat Xeyb\u0259ri marupoan sabuah kampung nan talatak di distrik Shamakhi, Azerbaijan."}
{"id": "327624", "revid": "175", "url": "https://min.wikipedia.org/wiki?curid=327624", "title": "Zarat, Shamakhi", "text": "Zarat marupoan sabuah kampung nan talatak di distrik Shamakhi, Azerbaijan."}
{"id": "327625", "revid": "408", "url": "https://min.wikipedia.org/wiki?curid=327625", "title": "Distrik Absheron", "text": "Absheron () marupoan sabuah rayon nan talatak di Azerbaijan."}
{"id": "327626", "revid": "408", "url": "https://min.wikipedia.org/wiki?curid=327626", "title": "Absheron (Rayon)", "text": ""}
{"id": "327628", "revid": "175", "url": "https://min.wikipedia.org/wiki?curid=327628", "title": "A\u015fa\u011f\u0131 G\u00fczd\u0259k", "text": "A\u015fa\u011f\u0131 G\u00fczd\u0259k marupoan sabuah kampung nan talatak di distrik Absheron, Azerbaijan."}
{"id": "327629", "revid": "175", "url": "https://min.wikipedia.org/wiki?curid=327629", "title": "X\u0131rdalan", "text": "X\u0131rdalan marupoan sabuah koto nan talatak di distrik Absheron, Azerbaijan."}
{"id": "327630", "revid": "175", "url": "https://min.wikipedia.org/wiki?curid=327630", "title": "Babadzhan", "text": "Babadzhan marupoan sabuah kampung nan talatak di distrik Absheron, Azerbaijan."}
{"id": "327632", "revid": "12718", "url": "https://min.wikipedia.org/wiki?curid=327632", "title": "Mazda MX-6", "text": "Mazda MX-6 marupoan oto nan punyo sistem gerak roda muko nan marupoan hasil desain dari Hiroshi Yamamoto pado tahun 1985. Oto ko dipasaran mulai dari taun 1987 inggo 1997 di Amerika Serikat dalam duo generasi. Sacaro mekanik, oto ko identik jo Capella/626 jo Ford Probe nan punyo model GD (1988\u20131992) jo GE (1993\u20131997). MX-6 ko manggantian seri Coupe 626. MX-6, 626, jo Ford Probe diproduksi di pabrik AutoAlliance di Flat Rock, Michigan untuak pasa Amerika Utara, sarato diproduksi dek Mazda Jepang untuak pasa Asia jo Eropa. Di Indonesia, hanyo MX-6 generasi patamo nan dijua. Mazda MX-6 generasi kaduo mamulai debutnyo pado taun 1992. Namun Mazda MX-6 gagal mandapekan banyak pangguno sahinggo Mazda mamutusan untuak maelo baliak dari pasa sasudah 11 tahun jo duo generasi.\nGenerasi Patamo.\nMazda MX-6 generasi patamo kalua pado taun 1987 balangsuang inggo 1992 di Amerika Serikat. Pasar Amerika Serikat manggunoan masin F2 2,2 liter, jo masin dasar nan mangasilan 110 hp (82 kW) sarato manyadioan versi 145 hp (108 kW). Versi pasa Eropa jo Jepang dikirim jo masin F8 1.8 L, FE 2.0 L atau FE-DOHC 2.0 L DOHC. MX-6 diproduksi jo duo pilihan transmisi, transmisi manual limo kecepatan atau otomatih ampek kecepatan dengan. \nGenerasi patamo MX-6 ko tasadio dalam level-level trim nan tagantuang dari pasa tampek manjuanyo. Di Amerika Serikat, MX-6 tasadio dalam anam level trim DX, LX, LE, jo GT. DX marupoan model \"bare bones\" nan punyo basis 110 hp (82 kW)/130 lb\u22c5ft (176 N\u22c5m) jo masin F2 2.2 L. LX marupoan model \"Leather Edition\" nan manambahan daya jendela, panguncian, kaco jo \"moonroof\" listrik. Di model LX ko tampek duduaknyo dilapihan jo kulik sarato alah dilangkoki jo transmisi manual. Sadangkan model GT masinnyo F2T 2.2 L nan ditambahan jo turbo nan bisa mangaluaan tanago 145 hp (108 kW) jo torsi 190 lb 25ft (258 N\u22c5m). Salain itu model GT punyo rem cakram ampek roda jo ABS, suspensi tigo arah (AAS) nan dapek disasuaian.\nSpesifikasi nan dikiriman untuak Eropa yaitu Coupe 626 nan pado umumnyo bamasin SOHC F8 1,8 L atau SOHC FE 2,0 L dalam model GLX, atau mesin 2,0 L FE-DOHC dalam model GT. Untuak spesifikasi di Australia, acok manggunoan masin F2T 2,2 L sarato 4WS. Spesifikasi di Japang dikiriman nan modelnyo Capella C2 nan tasadio dalam sajumlah pilihan trim, diantaronyo GT-R (FE-DOHC jo 4WS), GT-X (FE-DOHC jo AAS) atau GT-S (F8 jo 4WS atau AAS). Di Selandia Baru, spesifikasinyo bamasin F2T 2.2 L atau FE-DOHC 2.0 L DOHC jo 4WS opsional.\nTadapek puo Mazda masin seri FE-3N 2000cc DOHC. Masin ko manggunoan sistem injeksi nan dapek mangaluaan tanago maksimum sakitar 148Hp jo torsi 180Nm. Jo masin iko lah MX-6 dapek manjadi juara di Sentul nan baru sajo salasai dibangun pada wakatu tu. Caro pamasaran nan dilakuan dek Mazda iolah manunjuakan basonyo oto ko bisa mancapai 200 km/jam jo wakatu nan singkek. MX-6 ko adolah oto sedan nan 2000 cc labiah capek dibandiangan jo Mitsubishi Eterna GTi nan sajajar dalam kelasnyo.\nGenerasi Kaduo.\nGenerasi kaduo Mazda MX-6 manggunoan model GE nan mulai dipasaran pado taun 1992-1997. Pado generasi kaduo ko MX-6 punyo sajumlah tipe nan babeda, tagantuang dima dijuanyo. Untuk Amerika tasadio tipe A-spec, di Eropa tasadio E-spec sarato untuak Japang dipasaran jo tipe J-spec. Untuak sadolah tipe tu hanyo tasadio dalam duo tipe masin, 2.000 cc Inline4 jo 2.500 cc V6.\nSpek-A.\nTipe spesifikasi A ko dipasaran khusus untuak pasa Amerika. MX-6 tipe ko mampunyoi duo tipe masin bakapasitas 2.200 cc nan modelnyo I4 F2 batanago 110 dayo kudo jo torsi 82 kW, sarato 2.200 cc turbo nan bamodel I4 F2T batanago 145 dayo kudo jo torsi 108 kW. Pado tahun 1995, MX-6 generasi kaduo ko dipabarui jo manambah pelek roda nan babeda jo parubahan emisi. Parubahan lainnyo yaitu panambahan OBD-II ka oto. Dek karano panambahan tu, 164 hp (122 kW) diturunan manjadi 160 hp (120 kW).\nSpek-E.\nTipe spesifikasi E ko dipasaran di Eropa manggunoan ampek varian masin diantaronyo 1.800 cc batanago 110 dayo kudo, 2.000 cc batanago 112 dayo kudo, 2.000 cc batanago 145 dayo kudo jo 2.200 cc batanago 145 dayo kudo. Spesifikasi E ko punyo lampu muko jo lampu balakang nan babeda dari tipe sabalunnyo dek karano pangaturan proyektornyo nan mambuek pancahayoan jauah labiah tarang. Salain itu tadapek pulo pabedaan di bumper muko jo balakang, lampu kabuik, spion, stir, jo trim bagian dalam.\nSpek-J.\nSpesifikasi J ko kalua pado taun 1991, bantuaknyo mirip jo spesifikasi E dek karano tampek pambuatannyo samo, tapi tetap ado parubahan-parubahan ketek. Untuak pasa Japang manggunoan duo varian masin, yaitu 1.800 cc batanago 80 dayo kudo, jo 2.000 cc batanago 145 dayo kudo nan samo digunoan untuak pasa Eropa.\nGenerasi kaduo ko tampak labiah modern katiko diluncuan pado taun 1993 jo bodi nan labiah rampiang sarato interior nan labiah canggih. Salain itu tadapek pulo sajumlah paningkatan dibandiang spesifikasi lainnyo, diantaronyo paningkatan kacepatan, harago nan kompetitif, pamakaian bahan bakar nan imaik, pananganan jauah labiah ancak, stabil jo interiornyo nan mewah. Tadapek pulo fitur langka sarupo masin V6 nan tahubuang ka ransisi manual jo sistem panggarak roda muko (FWD)."}
{"id": "327639", "revid": "16925", "url": "https://min.wikipedia.org/wiki?curid=327639", "title": "Urang Cino Padang", "text": "Urang Cino Padang\u00a0atau Tionghoa Padang adolah urang katuruan Cino nan batampek tingga sarato bakaturunan di Kota Padang, Sumatera Barat, Indonesia. Urang Cino Padang marupoan ciek dari babagai etnis nan mauni Padang salain urang Minangkabau, Jao, Batak, Nieh, Malayu, Sunda, jo Mentawai. Urang Cino Padang saindaknyo alah tingga salamo salapan generasi di Padang. Kabanyakan inyo bakarajo sabagai padagang. Parmukiman urang Cino Padang takonsentrasi di daerah Pondok jo sakitarnyo di wilayah Kecamatan Padang Selatan nan tanamo sabagai Kampuang Cino.\nIndak ado catatan pasti bilo urang Cino patamo tibo ka Padang. Dipakiroan urang Cino mulai tibo samanjak parusahaan dagang Balando Vereenigde Oostindische Compagnie (VOC) managakkan markasnyo di Padang pado abaik ka-17. Pado tahun 2000, populasi urang Cino Padang parnah masuak tigo paliang banyak sasudah urang Minangkabau jo Jao dengan presentase 1,90% dari populasi kota. Namun, sasudah gampo bumi pado tahun 2009, banyak dari inyo nan maninggaan Padang dan pindah kalua wilayah Sumatera Barat. Manuruik data Badan Pusat Statistik (BPS) pado tahun 2010, presentase urang Cino Padang tingga 1,1% dari populasi kota atau sabanyak 9.498 jiwa, urutan kaampek sasudah Minangkabau, Jao, jo Batak.\nUrang Cino Padang mampu baradaptasi jo budaya Minangkabau. Bahkan, generasi urang Cino Padang kini banyak nan indak dapek mangecek dalam rumpun bahaso Cino dek inyo alah baasimilasi jo Urang Minangkabau. Bahaso nan mereka partuturan tanamo sabagai Bahaso Minang Pondok. Namun baitu, mereka indak maninggaan adat jo tradisi inyo. Lewat parkumpulan sosial, budaya, jo kamatian Himpunan Tjinta Teman (HTT) jo Himpunan Bersatu Teguh (HBT) nan alah tagak sajak abaik ka-19, eksistensi adaik jo tradisi Cino di Padang tatok tajago di tangah masyarakaik hinggo kini.\nSijarah mulo.\nKadatangan.\nTakah di daerah lainnyo di Nusantara, kabaradoan urang Cino di Padang indak lapeh dari fenomena diaspora atau kaluanyo urang Cino dari tanah kalahiran inyo untuak tujuan parniagaan. Walaupun indak ado catatan pasti bilo urang Cino bamulo tibo di Padang, urang Cino dipakiroan alah ado di pantai barat Sumatera pado abaik ka-17, sabalum urang Balando jo Inggirih tibo. Inyo tibo dari Banten, nan sangkek itu marupoan pusek niago di Nusantara. Pado tahun 1630-an, dikatahui alah banyak basanda kapa-kapa Cino di sakitar parairan pantai barat Sumatera. Di antaro kota nan rami dikunjungi dek kapa-kapa Cino adolah Piaman. Di daerah iko, urang Cino manggaleh kabutuahan pokoak, utamonyo garam. Namun, kabanyakan inyo hanyolah agen dari padagang Cino nan ado di Banten. Pado tahun 1633, dilaporkan alah ado urang Cino nan manatok di Piaman.\nPado tahun 1664, Balando manjadian Padang sabagai markaih gadangnyo di pantai barat Sumatera nan ditandoi dengan ditagakannyo sabuah benteang. Balando mancubo mangaliahan parniagaan dari Pariaman ka Padang. Mancaliak kondisi iko, urang Cino mulai batadangan jo manatok di Padang untuak dapek ikuik sato dalam parniagaan. Urang Cino di Padang dipakiroan marupoan pindahan dari Pariaman. Pado tahun 1673, ado laporan tantang \"Nahkoda Banten\" Cino nan punyo rumah surang di Padang basamo babarapo urang Cino lainnyo. Rumah nan inyo punyo labiah rancak dibandiangan jo rumah panduduak satampek. Inyo tingga mangalompoak di salah satu kawasan di sakitar tapian Batang Arau. Inyo dapek mambali tanah dari panguaso satampek nan bagala panglimo rajo. Mulai banyaknyo jumlah urang Cino di Padang manyabokkan pado tahun 1682 diangkek saurang \"Letnan Cino\" untuak mangatua jo mangontrol sasamo urang Cino.\nManjadi mitra datang Balando.\nSairiang wakatu, urang Cino mulai mamacik pangaruah dalam parniagaan di Padang. Inyo manjalin hubuangan karajo samo jo Vereenigde Oostindische Compagnie (VOC), parusahoan dagang Balando. Hubuangan Balando jo Urang Cino Padang kian lamo kian arek dek adonyo kauntuangan nan samo-samo didapek. VOC nan indak punyo banyak pagawai di Padang maagiah hak ka pihak swasta untuak mamunguik pajak impor jo ekspor. Banyak di antaro pihak swasta nan mandapek hak iko adolah urang Cino. Pado tahun 1785, saurang Kapitan Cino banamo Lau Ch'uan-ko mamacik hak mamunguik pajak di Padang. Katiko parniagaan ameh di Minangkabau makin marosot, pamarintah kolonial Balando pado tahun 1790 manyatujui untuak manarimo manggunoan pitih urang Cino sabagai pambayia persentase tatantu (dalam hal panjualan kain) untuak Balando. Samantaro itu, urang Minangkabau masih bagantuang ka ameh sabagai alaik tuka. Ditarimonyo pitih Cino iko sabagai alaik tuka mambuek urang Cino makin diuntuangan.\nPado mulo abaik ka-19, urang Cino di Padang alah malibekkan diri dalam parniagaan lua nagari, tarutamo jo kawasan selat takah Penang, Malaka, jo Singapura. Hal iko didoroang dek kabijakan Gubernur Pantai Barat Sumatera Andreas Victor Michiels nan mandoroang urang asiang supayo labiah banyak tibo ka Padang batujuan untuak maningkekan pasaingan. Babagai kamudahan jo fasilitas diagiah ka para padagang Cino nan dianggok mampu mamajuan parekonomian. Salah satunyo adolah pinjam pitih untuak modal dari Nederlandsche Handel-Maatschappij (NHM), nan manggantian fungsi VOC nan bangkrut pado 1799. Dengan dukuangan modal sarato jariangan regional jo internasional, padagang Cino dapek manjadi agen bagi parniagaan barang-barang impor, sarupo kain jo porselen. Akibaiknyo, banyak padagang Minangkabau bagantuang\u00a0ka padagang Cino. Pado tahun 1829, tasabuik ado ampek urang pialang Cino nan tanamo, yaitu Lie Heng (atau Lie Gieng), Lie Ma-ch\u2019ao (Lie Matjiaw), Lie Sing, jo Hu A-chiao (Hoi Atjouw). Pado tahun 1833, ado sakitar 700 urang Cino di Padang, kabanyakan urang kayo.\nIndak hanyo manguasai parniagaan barang impor nan dibutuhan dek masyarakaik Minangkabau di darek, padagang Cino mulai manggarap parniagaan komoditas ekspor nan barasa dari kawasan darek atau padalaman Minangkabau. Pado 1847, saurang Cino banamo Lie Saay mandapek kontrak pamarintah kolonial Balando untuak maangkuik kopi, komoditas ekspor Minangkabau nan tanamo maso itu. Lie Saay malalui parusahaan ekspedisi nan inyo punyo maangkuik kopi\u00a0dari\u00a0Padang Panjang ka Kayu Tanam sarato mangangkuik garam jo barang-barang lainnyo dalam parjalanan pulang. Wakatu itu, sarana transportasi hanyo didukuang dek jalan satapak nan mangubuangan kampuang-kampuang darek ka pasisia barat dan ka sungai-sungai nan mengalir ka timur ka Selat Malaka. Angkutan transportasi nan digunoan Lie Saay hanyo barupo padati nan dielo dek kudo. Dalam parjalanan, Lie Saay didampingi kakaknyo, Lie Maa Toon nan santiang dalam babeladiri kungfu sabagai pangawal. Sasudah transportasi dibangun, Lie Saay pindah ka Padang dan diangkek manjadi Kapitan Cino pado tahun 1860.\nManagakkan pamukiman, kelenteang, jo pasa.\nSairiang tanamonyo Padang sabagai pusek pardagangan VOC untuak pulau Sumatera, parusahaan-parusahaan Balando tumbuah bak cindawan. Hal iko mambuek banso asiang samakin banyak badatangan, tamasuak urang Cino. Dalam \"Encyclopaedia Britannica\" edisi ka-9, Padang pado patangahan abaik ka-19 digambaran sabagai kota nan punyo 2.000 rumah dengan panduduak sabanyak 15.000, alah tamasuak di dalamnyo parmukiman urang Cino. Paniliti tantang sijarah urang Cino di Sumatera Barat, Erniwati manulih pantang Cino di Padang samulo tingga mangalompok di salah satu sisi tapian Batang Arau arah ka muaro nan kini banamo Pondok. Baa kok banamo \"Pondok\" dek banyak urang Cino Padang managakkan rumah jo tampek manggaleh nan babantuak pondok. \nPado tahun 1852, urang Cino di Padang alah bajumlah 1.140 urang. Jumlah iko maningkek manjadi 1.564 pado tahun 1858. Mulai banyaknyo pandatang Cino nan tingga di Padang maakibaikan kabutuhan adonyo kelenteang timbua. Pado awalnyo, urang Cino di Padang indak punyo kelenteang samo sakali. Sakalompok pantadang bainisiatif untuak managakan kelenteang pado partangahan abaik ka-19. Kelenteang iko dinamoan Kelenteang Kwan Im (Kwan Im Teng). Patamo kali tagak, Kwan Im Teng hanyo barupo bangunan kayu baatok atap rumbio. Namun, pado tahun 1861, dek kalalaian pendeta Sae Kong, Kwan Im Teng tabaka hinggo manjadi abu. Samaso Kapitan Cino dipacik dek Lie Goan Hoat pado 1893, didampingi dek Letnan Liem Soen Mo jo Letnan Lie Bian Ek, bamufaakaiklah urang Cino Padang untuak managakan baliak Kelenteang Kwan Im. Kelenteang nan baru tagak dinamoan Kelenteang See Hien Kiong. Pambangunannyo salasai pado tahun 1893.\nUrang Cino di Padang indak hanyo manjadian kelenteang sabagai tampek sumbayang atau ibadah, malainkan juo sabagai tampek tingga samantaro bagi pandatang Cino nan indak punyo dunsanak. Dari siko, inyo buliah bakenalan jo urang Cino lainnyo sahinggo manjadi paubuang bagi inyo untuak marintih usaho. Di sakitar kelenteang, inyo managakkan kios-kios dari buluah untuak tampek manggaleh. Sasudah kelenteang mangalami kabakaran pado tahun 1861, kios-kios iko disewaan, nan hasil labonyo digunaan untuak mambayia cicilan pinjaman pambangunan kelenteang. Lamo kalamoan, kios-kios di sakitar kelenteang bakambang manjadi pasa nan kini tanamo sabagai Pasa Tanah Kongsi. Pasa iko manjadi rami sahinggo dalam wakatu nan relatif capek mampu manyaingi Pasa Mudiak nan sabalumnyo alah ado dan lataknyo badakekan.\nAkhia pamarintahan kolonial Balando.\nPado tahun 1865, jumlah urang Cino di Padang adolah 2.973 urang. Pado tahun 1874, 10% dari populasi panduduak Padang nan sangkek itu bajumlah sakitar 25.000 urang adolah urang Cino. Pado tahun 1878, jumlah urang Cino di Padang adolah 2.640 urang. Jumlah iko mangalami panurunan dibandiangan tahun 1865. Pado tahun 1880, jumlah urang Cino di Padang naik baliak manjadi 3.468 urang. \nMancaliak jumlah urang Cino di Padang nan candaruang maningkek, pamarintah kolonial Balando maambiak kabijakan untuak manato parmukiman di Padang. Panatoan iko mangikuik sasuai kabijakan Besluit No. 758 nan diteken dek Gubernur Pantai Barat Sumatera, tangga 30 Oktober 1884 tantang Panatokkan Kawasan untuak Urang Cino di Kota Padang. Dek populasi urang Cino taruih maningkek, baitu pulo urang asiang lainnyo, paraturan tahun 1884 kudian diparbarui jo Beslit No. 34 tangga 3 Pebruari 1891. Dalam paraturan itu, wilayah urang Cino dipalaweh sampai ka masuak ka daerah Balakang Tangsi. Di siko, saurang padagang Cino banamo Gho Lam San mambukak sabuah pasa basubarangan jo bakeh pasa milik parusahaan urang Minangkabau Badu Ata &amp; Co. nan tabaka pado tahun 1882.\nPado tahun 1900, pamarintahan kolonial Balando malunggaan ijin masuak urang Cino di Hindia Balando. Kabijakan iko bapangaruah tarhadap jumlah urang Cino di Padang. Jumlah urang Cino pado tahun 1905 adolah sabanyak 5.000 urang, kudian naiak manjadi 6.765 pado tahun 1920, dan maningkek manjadi 8.516 urang pado tahun 1930. Paningkatan jumlah urang Cino Padang antaro tahun 1905 sampai 1930 sajalan jo galombang migrasi massal nan dilakuan dek urang Cino. \nSasudah kamerdekaan Indonesia.\nParjuangan kamerdekaan Indonesia.\nSasudah Indonesia mamproklamasian kamerdekaannyo pado 17 Agustus 1945, sikap urang Cino Padang tabagi ka dalam tigo kalompok. Ado nan maagih dukungan terhadap Balando, ado nan ikuik sato mambantu parjuangan kamerdekaan Indonesia, dan ado nan basikap netral. Karagaman orientasi urang Cino Padang samaso parjuangan mampartahankan kamerdekaan Indonesia manyebabkan masyarakatik umum sariak mangenali sikap mereka. Walaupun baitu, Johnny Anwar dalam buku \"Api Perjuangan Kemerdekaan di Kota Padang\" manulih, banyak urang Cino Padang indak mamasang bandera Merah Putih di rumah jo toko mereka pado maso awal kamardekaan Indonesia, padahal alah ado imbauan dari Pamarentah Kota Padang.\nUrang Cino Padang nan bapihak ka Balando nio Balando bakuaso baliak di Indonesia. Di antaro mereka tasabuik namo Nyo Hok Seng. Inyo acok maagih informasi ka Balando tantang parkambangan situasi Padang, tamasuak kabaradoan posisi pajuang kamerdekaan. Ado pulo urang Cino Padang nan bapihak ka Balando untuak mampakayo diri. Mereka mamanfaatkan kamampuan manembus blokade Balando untuak mancari kauntungan. Umumnyo mereka adolah panggaleh bahan makanan. \nAda pulo urang Cino Padang nan bapihak ka pajuang kamerdekaan. Mereka maagih pertolongan dalam bantuak mamasok sanjato untuak kabutuhan pajuang kamerdekaan. Sho Bun Seng adolah di antaro urang Cino di Padang nan dikana jasonyo dalam mamasok sanjato untuak pajuang kamerdekaan. Adopun urang Cino Padang nan netral iyolah mereka nan indak manentukan sikap. Mereka hanyo manunggu parang usai dan kaadaan stabil sahinggo mereka bisa malakuan aktivitas paniagaan takah samulo.\nKatiko parang makin basosoh pado pangujung tahun 1945, tajadi pambakaran rumah-rumah urang Cino di Padang. Dek banyaknyo urang Cino nan manjadi kaki tangan Balando, mereka manjadi sasaran panyarangan dek panduduak. Saderetan rumah urang Cino Padang di Blok Eng Djoe Bie di Balai Baru, Kampung Jao disarang. Di siko, ado toko nan manjadi pamasok kabutuhan tentara NICA takah makanan jo obat-obatan. Panyarangan iko mambuek mereka nan tingga di sinan bagabuang ka Kampuang Cino di Pondok. Rumah Ang Eng Hoat, saurang Letnan Cino di Jalan Hiligoo, diobrak-abrik hinggo \"tingga dindiangnyo se lai\".\nPangakuan kadaulatan Indonesia.\nSairing jo pangakuan kadaulatan kamerdekaan Indonesia dek Balando pado tahun 1949, kondisi politik jo kamaanan Padang baransua puliah. Pamarentah mulai manata baliak kahidupan masyarakaik dari babagai aspek, tamasuak parsoalan status kawarganegaraan urang Cino di Indonesia nan alun salasai. Presiden Soekarno maumuman tantang kaharusan urang Cino di Indonesia untuak mamiliah status kawarganegaraan mereka. Mereka diagiah tigo pilihan. Patamo manjadi warga negara Balando, kaduo manjadi warga negara Indonesia, atau katigo manjadi warga negara Republik Rakyat Tiongkok. Di Padang, adonyo pilihan status kawarganegaraan urang Cino mambuek babarapo kaluarga punyo status kawarganegaraan yang babedo hinggo manyebabkan mereka tapisah. Manuruik Erniwati, parbedaan pilihan status kawarganegaraan tajadi akibaik babedonyo orientasi jo kapantiangan di antaro urang Cino Padang.\nSalain mangatur parsoalan status kawarganegaraan urang Cino, pamarentah Indonesia maantian masuaknyo imigran dari Cino. Walaupun baitu, masih ado paningkatan jumlah urang Cino di Padang. Paningkatan iko dipakiroan marupoan akibaik kadatangan imigran dari Medan jo Pekanbaru sarato parpindahan urang Cino dari babarapo daerah di Sumatera Barat untuak mancari parlindungan katiko ado peristiwa Pemerintahan Revolusioner Republik Indonesia pado tahun 1958 jo Gerakan 30 September pado tahun 1965.\nSajak 1966 sampai kini.\nPado tahun 1966, Pamarentah Indonesia mangaluaan nan isinyo mangharuskan urang Cino di Indonesia mangganti namo mereka dengan namo Indonesia. Di Padang, hampiang 8.000 urang Cino malakuannyo. Kabijakan untuak urang Cino di Indonesia kudian dibuek pulo dek rezim Orde Baru di bawah Presiden Soeharto nan dikenal dengan kabijakan asimilasi. Pado tahun 1967, Presiden Soeharto mangaluaan nan isinyo mambatasi aktivitas agamo, adat, jo tradisi Cino di muko umum. Urang Cino Padang manuruti kabijakan tersebut. Namun baitu, pamarentah jo masyarakaik Kota Padang maagih kalonggaran tahadok inyo. Inyo tatok dapek malaksanoan kagiatan agamo, adat, jo tradisi mereka di bawah pangalolaan parhimpunan kaluarga (marga) maupun parkumpulan sosial, budayo, jo kamatian.\nSangkek tajadinyo karicuahan Mei 1998, katiko urang Cino di banyak tampek di Indonesia mandapek parlakukan indak elok, indak pernah dilaporan adonyo tindak kekerasan jo kriminal nan manjadian urang Cino sabagai sasaran di Padang. Pado tahun 2000, Presiden Abdurrahman Wahid mangaluaan untuak mancabuik Instruksi Presiden Nomor 14 Tahun 1967. Sajak itu, urang Cino Padang dapek bebas malaksanoan kagiatan agamo, adaik, jo tradisinyo.\nSasudah tajadinyo gampo bumi nan maoyak Sumatera Barat pado 30 September 2009, banyak urang Cino Padang nan mamiliah pai mangungsi kalua kota. Akibaiknyo, jumlah urang Cino Padang agak manurun dibandiangan pariode sabalunnyo. Hinggo kini, alun sadoalah urang Cino nan maninggaan Padang baliak, walaupun kondisi kota alah puliah. Dek Padang rawan kanai tsunami, apolai kawasan urang Cino talatak di tapi pantai, manyabokkan urang Cino banyak nan pindah kalua kota, utamonyo takah Pekanbaru, Medan, jo Jambi. Katiko dilakuan Sensus Penduduk pado tahun 2010, presentasi urang Cino Padang hanyo tingga 1,1% dari populasi kota atau bajumlah 9.498 jiwa.\nDampak paliang taraso dari gampo bumi 2009 adolah runtuahnyo Kelenteang Se Hien Kiong. Akibaiknyo, aktivitas kaagamoan urang Cino Padang manjadi taambek. Salamo babarapo wakatu, urang Cino Padang manyalanggaroan ibadahnyo di bangunan sadarano nan basipaik samantaro di muko bangunan kelenteang. Pado Desember 2010, para urang Cino Padang supakaik untuak managakan kelenteang baru. Mode bangunannyo indak jauah beda jo kelenteang lamo, tapi lataknya dipindahan ka lokasi baru. Kelenteang diresmian pado Maret 2013. Pambangunannyo mamakan dana sakitar Rp5 miliar.\nSosial jo kakarabatan.\nUrang Cino Padang barasa dari babagai marga. Sistem marga dalam kaluarga etnis Cino didasakan pado asa katurunan dari leluhur nan samo. Kabaradoan ciek marga biasonyo ditandoi jo rumah marga. Aktivitas utamo rumah marga adolah manyalanggaroan sumbayang tahadok laluhua jo dewa-dewa nan diyakini. Salain itu, anggota rumah marga saliang manoloang jo mamparatian antaro ciek jo nan lain. Namun, dek babarapo marga jumlahnyo indak banyak, hanyo ado tujuah marga di Padang nan punyo rumah marga surang, yaitu marga Tan, marga Oei, marga Ong, marga Choa, marga Lie &amp; Kwee, marga Gho, jo marga Lim.\nSelain rumah marga, urang Cino Padang bagabaung ka dalam parkumpulan sosial, budaya, jo kamatian nan basipaik heterogen, yaitu Himpunan Tjinta Teman (HTT) jo Himpunan Bersatu Teguh (HBT). HTT ditagakkan sajak tahun 1863 dengan toako patamo Lee Po Keng, samantaro Heng Beng Tong (HBT) ditagakkan sajak tahun 1873 dengan toako patamo Oei A King. Meskipun alah tagak sajak lamo, kaduo parkumpulan iko sacaro administrasi baru resmi tardaptar sajak tahun 1895. Parkumpulan HTT jo HBT utamonyo fokus maagih bantuan palaksanaan upacara kamatian sasuai adat jo tradisi leluhur. Gadangnyo biayo sarato banyaknyo tanago yang diparaluan salamo prosesi pamakaman mambuek urang Cino Padang bagantuang pado parkumpulan. Namun, manuruik Erniwati, kabaradoan kaduo parkumpulan iko saakan-akan mambagi urang Cino Padang dalam duo kelompok. Mereka berkompetisi menarik pangaruah jo mampartahankan citra positif di mato urang Cino di Padang. Dalam panampilan, upacara, maupun acara ritual jo formal, HTT jo HBT bausaho untuak manonjolkan identitas surang-surang. Upayo untuak mandapekan prestise jo panghargaan acok manjadi pamicu munculnyo konflik. Walaupun baitu, konflik terbuka antaro HTT jo HBT indak pernah tajadi dek dapek langsuang diredam oleh para pamimpinnyo.\nBudayo.\nUrang Cino Padang alah baradaptasi dengan masyarakat lokal tampek mereka barado. Hal iko ditandoi jo digunoannyo bahaso Minangkabau dek urang Cino Padang sabagai bahaso sahari-hari. Hal iko babedo jo, sabagai contoh, urang Cino di pantai Timur Sumatra. Bahkan, mayoritas urang Cino Padang alah indak dapek mangecek jo bahaso asa mereka. Bahaso Minang nan dipartuturan dek urang Cino Padang tanamo sabagai bahaso Pondok atau bahaso Minang dialek Pondok, hasil pancampuran antaro bahaso Indonesia dengan bahaso Minang tapi mamakai logat Mandarin. Bahaso iko mambuek mereka bisa labiah berbaur jo masyarakat Minangkabau.\nSipasan adolah salah satu budayo Cino Padang nan indak basarobok di kota lainnyo di Indonesia. Indak jaleh dari ma asa mulo tradisi Sipasan. Namun, samaso pamarentah kolonial Balando, tradisi iko alah balangsuang. Sipasan marupoan arak-arakan tandu babantuak kursi nan tabuek dari kayu dan disusun sapanjang kamampuan anggota parhimpunan kamatian nan manjadi si pangka maangkuiknyo. Di ateh kursi nan bajejer panjang, duduak anak-anak nan manggunoan pakaian dari babagai daerah. Pado umumnyo anak-anak itu manggunoan pakaian tradisional, utamonyo pakaian Cino. Dengan kompak, anggota parhimpunan maangkuik kursi sahinggo mambantuk sipasan nan dibaok bakaliliang Kampuang Cino. Di bagian muko, ado hiasan nan bantuaknyo saroman kapalo nago. Tradisi iko dilaksanoan satiok parayoan Tahun Baru Cino (Imlek\").\"\nUrang Cino Padang mancubo pulo untuak manjago adat jo tradisi mereka di tangah parubahan zaman lewat parkumpulan sosial, budaya, jo kamatian nan banamo Himpunan Tjinta Teman (HTT) jo Himpunan Bersatu Teguh (HBT). Kaduo parkumpulan iko maagiah bantuan dalam panyalanggaraan upacara kamatian sarato parkawinan sasuai adat jo tradisi luluhur Cino. Kabaradoan HTT jo HBT mambuek eksistensi adat jo tradisi Cino di Padang tetap tajago.\nKampuang Cino.\nUrang Cino di Padang tingga mangalompok dan mambantuak parmukiman nan tanamo sabagai Kampuang Cino. Latak kawasan iko barado di sisi utara tapian Batang Arau arah ka muaro di di Kecamatan Padang Selatan. Urang Cino saisuak mamiliah tingga di dakek muaro dengan tujuan supayo dakek jo akses transportasi aia nan sangkek itu marupoan sarana utamo dalam parniagaan ekspor jo impor. Mangolompoknyo tampek tingga urang Cino indak lapeh pulo dari adonyo paraturan nan dikaluaan dek pamarentah kolonial Balando, yaitu sistem sentralisasi parmukiman pado ciek tampek bagi panduduak pandatang. Dek Balando, parmukiman urang Cino Padang dikonsentrasikan pado ciek kawasan, yakni di daerah Pondok jo sakitarnyo sahinggo lamo-kalamoan daerah itu manjadi permanen sabagi parmukiman urang Cino Padang sampai kini.\nTakah Kampuang Cino atau pecinan pado umumnyo, bantuak bangunan tampek tingga urang Cino di Padang adolah barupo bangunan balenggek duo atau tigo baatok pelana kudo nan dibuek baleret mamanjang maikuik alua jalan. Antaro ciek bangunan jo bangunan nan basubalahan indiangnyo saliang baimpikan. Baa kok dibuek balenggek duo atau tigo supayo dapek dijadian toko tampek manggaleh di lenggek bawahnyo dan tampek tingga di lenggek atehnyo. Konsep bangunan takah iko kini lazim disabuik ruko dan banyak basobok di kota-kota gadang Indonesia nan banyak dihuni dek urang Cino.\nAktivitas ibadah urang Cino Padang dipusekan di kelenteang nan banamo Kelenteang See Hien Kiong. Lataknyo barado dakek tapi Batang Arau, maadok ka Bukiik Gado-Gado di Subarang Palinggam. Kapan tahun pambangunannyo indak diketahui pasti. Dipakiroan kelenteang iko ditagakan sakitar partangahan abaik ka-19, badasaran tinggalan barupo lonceng (\"genta\") nan ado Kelenteang See Hien Kiong nan batarikh tahun 1841. Kelenteang See Hien Kiong manjadi tampek sumbayang urang Cino tarhadap dewa atau leluhur nan mereka sembah. Paruntuakan kelenteang iko adolah untuak urang Cino di Padang pado umumnyo. Kabaradoan kelenteang di Kampuang Cino nan hanyo ciek manunjuakan bahasonyo mayoritas urang Cino Padang mampunyoi leluhur nan samo. Hal iko mambueknyo babeda jo urang Cino nan tingga di babarapo kota di Indonesia, misalnyo urang Cino di Jakarta jo Semarang nan punyo banyak kelenteang surang-surang bagantuang leluhur mereka. Kelenteang See Hien Kiong bahkan manjadi kelenteang satu-satunyo di Sumatera Barat.\nDi sakitar kelenteang, tagak rumah-rumah marga. Di subalah timur kelenteang, ado rumah marga Tan, rumah marga Oei, rumah marga Ong, jo rumah marga Choa. Adapun di subalah barat kelenteang, ado rumah marga Lie &amp; Kwee. Rumah marga Gho jo rumah marga Lim talatak di sekitar daerah Pulau Karam.\nSabagai parmukiman, Kampuang Cino dilengkapi pulo jo pasa nan banamo Pasa Tanah Kongsi. Pasa iko lataknyo barado di tangah-tangah Kampuang Cino. Walaupun manuruik samulo marupoan tampek manggalehnyo urang Cino, padagang Minangkabau ikuik pulo manggaleh di pasa iko. Padagang Minangkabau di Pasa Tanah Kongsi sabagian gadang marupoan patani jo nalayan nan langsuang mambaok barang dagangannyo barupo sayua, talua, buah, jo kabutuhan pokok lainnyo dari daerah pasisia. Pasa iko rami dikunjungi dek pambali sajak Subuah sampai siang hari.\nHubungan antaretnis.\nKabaradoan Padang sabagai pusek parniagaan jo pamarentahan di Sumatera pado maso pamarentahan kolonial Balando diiringi jo partumbuhan penduduk jo pandatang dari babagai etnis. Pado pangujuang abaik ka-19, Padang alah manjadi kota majemuk nan panduduaknyo terdiri dari babagai etnis. Salain Minangkabau nan marupoan etnis mayoritas, Padang dihuni dek urang Cino, Nieh, Jawa, Aceh, jo Tamil. Hal iko taruih balanjuik hinggo maso-maso sasudah kamerdekaan. Khusus antaro urang Minangkabau jo urang Cino, hubungan di antaro duo entis iko relatif aman dari konflik, walaupun dalam bidang parniagaan diwarnai jo adonyo parsaingan jo kompetisi. Sampai kini, indak parnah ado konflik nan malibatkan tindak kekerasan antaro urang Minangkabau jo urang Cino di Kota Padang, baitu pulo antaretnis lainnyo.\nManuruik Erniwati, areknyo hubungan antaro urang Minangkabau dengan urang Cino Padang sabagai kakuatan ekonomi jo sosial nan dominan di Kota Padang maakibaikan kabijakan represif rezim Orde Baru tarhadap urang Cino di Indonesia indak baitu dirasoan dek urang Cino Padang. Di Padang, urang Cino mandapek parlakuan nan samo jo etnis lainnyo. Pamarentah Kota Padang indak maagih pambatasan maupun palarangan bagi urang Cino Padang untuak malaksanakan sarato malestarian adat jo tradisi mereka. Sampai kini, Pamarentah Kota Padang taruih malibatkan urang Cino Padang untuak ikuik sato satiok parayaan ulang tahun kota. Bahkan, atraksi nan ditampilkan dek urang Cino takah barongsai jo sipasan dijadiaan sabagai dayo tarik wisata di Kota Padang.\nPamarentah Kota Padang sacaro rutin mandukuang kagiatan nan manampilkan budaya Cino Padang jo pembaurannya. Dalam satiok parayaan Imlek, ditampilkan atraksi seni jo budaya nan ado dari babagai etnis nan mauni Kota Padang. Di antaro acara nan ditampilan dek urang Cino Padang adolah Festival Bazar Merah Putih HTT padang yang menampilkan atraksi barongsai, arak-arakan kio, jo sipasan. &lt;ref group=\"https://padangkita.com/ini-dia-rangkaian-acara-bazar-merah-putih-htt-padang-catat-ya/\"&gt;&lt;/ref&gt;Pado 2013, atraksi sipasan nan ditampilan dek parkumpulan HTT mancatat rekor dunia di Guinness World Records sabagai atraksi maarak tandu paliang panjang, yakni panjang arak-arakan 243 meter jo jarak tampuah 1,9 km. Pancapaian iko mangalahan rekor sabalunnyo untuak atraksi sarupo nan tacatat di Kinmen, Taiwan. Sajak 2018, parayaan Imlek alah masuak manjadi kalender wisata Kota Padang nan dikemas dalam Festival Multikultural. Pado 2019, untuak kali patamo diadoan Festival Bakcang Ayam dan Lamang Baluo. Pado alek iko, dibagian sabanyak 10.000 bakcang ayam jo lamang baluo sacaro perai. Kaduonyo marupoan kuliner babahan utamo katan, mamiliki isian, jo dibungkuih daun. Salain pambagian makanan, festival iko diramaian pulo jo babagai partunjukan seni jo budaya urang Cino Padang jo Minang."}
{"id": "327640", "revid": "12718", "url": "https://min.wikipedia.org/wiki?curid=327640", "title": "Back-to-back house", "text": "Back-to-backs marupoan bantuak rumah batingkek di Inggirih nan dibangun dari akhia abaik ka-18 inggo awal abaik ka-20. Ribuan rumah batingkek ko dibangun salamo revolusi industri untuak populasi kota nan pabriknyo sangaik bakambang. Rumah-rumah tu dindiangnyo saliang manempel, indak tapisah sarupo rumah per urangan lainnyo. Rumah batingkek ko dibangun sabagai parumahan tamurah nan mambuek urang bakarajo nan indak mampu bisa tingga disitu, tapi konstruksinyo di bawah standar rumah lainnyo.\nRumah batipe block-to-block muncua patamo kali pado taun 1787 di Leeds, Union Street jo Ebenezer street. Konstruksi bangunan ko indak mamungkinan untuak dibuek vintilasi nan layok sarato sanitasinyo indak ancak. Back-to-back mandapek reputasi buruak dek tingkek kasehatan jo kabarasiahannyo. \nBagian dari Undang-undang Kesehatan Masyarakaik taun 1875, parusahaan kota dilarang untuak mambuek bantuak parumahan nan mode ko. Tapi dewan kota di Leeds tetap malanjuikan pambangunan inggo sampai taun 1930-an. Kota-kota di Brimingham jo Liverpool mambangun rumah batingkek ko jo dijadian museum dek Museum Liverpool jo Museum Industri Bradford. Salain di kaduo kota tu, rumah mode ko ditamuan di kota Pennine Yorkshire, Manchester, Lancashire, Nottingham jo Sheffield.\nSijarah.\nPado abaik ka-18, populasi di kota Leeds sakitar 30.000 jiwa nan kudian manjadi duo bahkan tigo kali lipeknyo, sahinggo mambuek kurangnyo parumahan nan tasadio. Pado taun 1790, back-to-back dibangun di Briggate, Leeds nan dibangun jo biayo nan minim. Urbanisasi mambuek ladang nan ado diubah manjadi perumahan back-to-back nan murah. Rumah dibangun di ateh pondasi nan indak kuek jo bahan nan di bawah standar untuak mangurangi biayo konstruksi. Di rumah tu hanyo tadapek ciek kamar mandi di satiok lantai jo indak adonyo pamaresoan tahadok kalembapan disitu sarato sanitasinyo buruak. Dari 11.000 rumah nan ado di Inggris, 7.500 nyo atau sakitar 65% dibangun manjadi mode back-to-back. Salamo abaik ka-18 jo 19, pamilik pabrik jo tambang mambangun mode rumah back-to-back dalam jumlah gadang nan baharago murah untuak buruahnyo.\nAbaik ka-19.\nManjalang taun 1830-an, rumah-rumah back-to-back mandapek reputasi nasional rumah nan manyebaran panyakik, jo kota-kotab gadang alah malarang untuak mambangunnyo di taun 1840-an jo 1860-an. Barulah pado taun 1875 kalua Undang-Undang Kesehatan Masyarakat takaik pambangunan rumah batingkek. Rumah-rumah nan ado harus punyo dapua di lantai dasa, taman ketek, inggo kamar mandi pribadi. Tindakan salanjuiknyo manuruik Undang-Undang Perumahan taun 1890 untuak kelas pakarajo yaitu manambahan persyaratan konstruksi di satiok pambangunan rumah.\nPada taun 1893, paraturan lokal mangharusan mamelokan fasilitas sanitasi rumah. Rumah back-to-back dibangun dalam baragam ukuran jo desain. Tipe taketek punyo tigo kamar di satiok lantai jo loteng, dapua di lantai dasa, sarato ruang bawah tanah. Tipe nan paliang umum punyo ampek kamar, dapua jo ruang makan di lantai dasa. Ruang abwah tanah barisi tampek panyimpanan batu baro.\nAbaik ka-20.\nPado panggantian abaik ka-20 sabalun Parang Dunia I, rumah-rumah batipe back-to-back alah indak manjadi populer di kalangan panduduak jo pamarintah nan barusaho malarang pambangunan disinan. Hal itu didukuang dek masalah ventilasi, jo catatan kesehatan dari panduduak nan tingga disinan sangaik buruak. Di Manchester, Dr James Niven mancataik tingkek kamatian nan ado di rumah tu 40% labiah tinggi dari ruamh-rumah apdo umumnyo dek karano tajadi paningkatan panyakik manular jo diare.\nParubahan hukum tajadi pado taun 1909 nan malarang pandirian rumah mode back-to-back ko. Dewan kota Leeds bajuang untuak malawan paraturan tu dek alasan kualitas rumah tipe back-to-back alah maningkek pasek. Baliau manyatoan kritik tahadok rumah batipe ko alah indak relevan. Paraturan tu akan mambuek harago sewa rumah naiak, sahinggo indak tajangkau dak pakarajo kelas bawah. Kok urang tu lah punyo izin mandirian bangunan sabalun Mei 1909, bararti pambangunan buliah dilanjuikan. Sajak tu, pambangunan dilakukan bajalan lambek, ditambah jo wakatu tunggu salamo anam taun dalam pambangunan sasudah parang dunia I. Dek karano tu, pambangunan rumah tipe back-to-back tarakhia indak salasai sampai taun 1937. Pambangunan tu manambahan parubahan, yaitu panambahan toliet nan barado di dalam rumah.\nSasudah Parang Dunia I, rumah-rumah dibangun baliak. Pado taun 1920-an tajadi pangancuran masal rumah-rumah batipe back-to-back jo diubah manjadi rumah-rumah nan labiah layak huni. Namun salamo awal abaik 20 di Kota Leeds, rumah-rumah tuo diancuan untuak dijadian rumah batipe back-to-back walaupun alah dilarang sacaro hukum. 32.000 rumah di Leeds disabuik indak layak huni dari 72.000 rumah disinan.\nSasudah Parang Dunia II, tajadi pamboman di kota-kota industri Blitz. Inggirih mulai mambongka parumahan kumuh nan indak layak huni, tamasuak rumah-rumah batipe back-to-back. Di Brimingham diancuan sakitar 29.182 rumah pado bulan September 1946 dari 40.000 rumah batipe back-to-back. Pado taun 1953 di Leeds, sakitar 30.000 urang manunggu dibangunnyo parumahan tipe baru nan 16.000 diantaronyo dulu tingga di rumah-rumah batipe back-to back nan dibangun pado taun 1844. Pambongaran masih tetap balanjuik sampai taun 1960-an jo 1970-an. Manjalang akhia taun 1970-1n, Leeds marupoan kota tagadang kaduo di lua London nan masih punyo rumah batipe back-to-back sakitar 30.000 rumah. Pado taun 1980-an, sabagian gadang kota di Inggris alah saketek nan punyo rumah batipe tu.\nPalestarian.\nRumah batipe back-to-back di Brimingham dijadian museum rumah basijarah nan dibuek dek The National Trust. Rumah-rumah tu ditambahan parabotan sarupo di abaik ka-19, kini bagunan tu tadaftar sabagai bangunan tingkek II. Di Liverpool, dulunyo tadapek rumah batipe back-to-back untuak 40% populasi panduduak, tapi salanjuiknyo pado taun 1960-1970-an dilakuan pambongkaran jo pambarasiahan rumah-rumah batipe tu. Kini sambilan pasang rumah tu tetap batahan jo dipaga sarato dijadian museum. Salain itu, Museum Industri Bradford punyo rumah-rumah batipe back-to-back nan didekorasi sarupo trumah-rumah di taun 1875, katiko Parang Dunia II, sarato katiko taun 1970-an.\nTadapek pulo Museum Black Country Living Museum Trust di Black Country nan mancaritoan tantang kisah lahan industri patamo di Inggirih. Labiah dari ampek puluah toko, rumah, jo kawasan industri nan direkonstruksi di museum ko."}
{"id": "327641", "revid": "73", "url": "https://min.wikipedia.org/wiki?curid=327641", "title": "Manjago jarak sosial", "text": ""}
{"id": "327642", "revid": "12718", "url": "https://min.wikipedia.org/wiki?curid=327642", "title": "Urang Antankarana", "text": "Antankarana (atau \"Antakarana\") adolah kalompok etnis Madagaskar nan mandiami ujuang utara Madagaskar di sakitar Antsiranana. Arti dari namo Antankarana adolah \"urang-urang dari Tsingy\", Tsingy marupoan tampek nan banyak tadapek formasi batua kapuanyo. Tsingy Antankarana dapek dicaliak di Cagar Ankarana. Tadapek labiah dari 50.000 Antankarana di Madagaskar pado taun 2013.\nAntankarana mamisahan diri dari Sakalava, kalompok etnis di Madagaskar pado awal abaik ka-16 dek karano adonyo patikaian. Salamo pariode konflik jo etnis Sakalava jo Karajaan Imernia di abaik ka-19, masyarakaik Antankarana mancari palinduangan di Tsingy, gua-gua batua kapua Cagar Ankarana. Dari sinan lah arati namo Antankarano ko barasa. Antankarana adolah ciek dari sakian banyak etnis nan manghormati saurang rajo tunggal sarato leluhurnyo liwaik upacara sakral baabaik-abaik nan lalu.\nIdentitas.\nAntankarana dapek dicaliak dalam duo sisi. Patamo lokatif, sabagai panggilan ka urang-urang nan tingga di daerah nan samo. Kaduo, marujuak ka sabuah suku atau etnis usali daerah Ankarana jo bahaso sarato tradisinyo surang. Urang tu tingga di bagian paling utara Pulau Madagaskar nan mangaku sabagai akturunan urang Malagasi dari Arab. Etnis tu marupoan bagian dari kalompok etnis Sakalava pulo. Sacaro historis, wilayahnyo tabantang dari ujuang utara pulau di Antsiranana inggo ka pantai barat, tamasuak Pulau Nosy Mitsio. Wilayahnyo di timur sampai Sungai Bemarivo jo malueh ka Desa Tetezambato.\nSijarah.\nAntankarana pado mulonyo marupoan cabang dari garih Karajaan Sakalava nan disabuik jo Zafin'i'fotsy (anak-anak perak). Antankarana bapisah jo Sakalava pado abaik ka-16 dek akrano konflik jo Zafin'i'mena (anak-anak ameh) nan barujuang diangkeknyo rajo dari Zafin'i'mena. Dek karano itu, Zafin'i'fotsy maninggaan Sakalava di pantai barat untuak manetap di bagian utara. Rajo Antankarana patamo, Kozobe (1614-1639) mangklaim sabagian gadang pulau utaro tu punnyo nyo, sasudah tu baliau mambaginyo manjadi limo provinsi nan masiang-msiang diparintah dek anak laki-lakinyo.\nDek kaadaan nan mode tu, pangeran dari Zafin'i'mena, Andriamandisoarivo mamimpin masa untuak maambiak aliah kakuasaan di provinsi tu sarato mampalueh bateh-bateh kakuasaan inggo manjadi Karajaan Sakalava Iboina pado akhia abaik ka-17. Banyak bangsawan Zafin'i'fotsy tabunuah jo manyarah ka pasukan Sakalava, tapi Andriamanpangy, katurunan Kozobe manantangnyo. Anak laki-laki Andriamanpangy, Andriantsirotso (1692-1710) mandirian karajaan Antankarana jo mamimpin Zafin'i'fotsy labiah jauah ka utara ka daerah nan kini dinamoi Cagar Ankarana sarato manyatuan kadaulatan wilayah utara. Andriantsirotso ditarimo sabagai rajo nan elok dek rakyatnyo jo etnis nan alah tingga sabalunnyo di wilayah utara, sarato basatu manjadi Antankarana.\nKonflik jo Karajaan Sakalava.\nSakalava baparang jo Karajaan Antankarana nan baru lahia untuak maambiak baliak wilayah Antankarana tu, tapi rakyat Antankarana manyambunyian diri di gua-gua batu kapua Akkarana. Indak lamo sudah tu, retnis Antankarana mangungsi ka Maroantsetra, sabuah kota nan diparintah dek Raholo. Salanjuiknyo Andriantsirotso barhasil mausia Sakalava dari wilayah Antankarana sasudah tigo taun barikuiknyo dek dukuangan tantaro Raholo. Samanjak kamanangannyo tu, baliau mandirian pondasi untuak karajaan jo bakarajo samo jo militer antar klan, mambangun administrasi, mangambangan paraturan ekonomi, jo mangenalan adaik istiadaik nan mampakuek tatanan sosial hierarkis. Dari pendiriannyo, Karajaan Antankaranan dipimpin dek katurunan dari Andriantsirotso nan indak putuih-putiuh. Baliau digantian dek Lamboeny (1710-1790), Boanahajy (1802-1809) jo Tsialana I (1809-1822).\nKonflik jo Karajaan Merina.\nSairiang bakambangnyo Karajaan Antankarana, Kerajaan Merina bakambang pasek pulo salamo dekade patamo abaik ka-19. Karajaan Merina maluncuan kampanye militer untuak maambiak aliah kapacayoan masyarakaik Antankarana. Katiko Merina mancapai wilayah Antankarana, didirian pos-pos di sapanjang rute pardagangan utamo, maambiak aliah kontrol ekonomi di wilayah tu sarato mamarintahan administrator karajaan untuak maambiak aliah wilayah tu. Tsialana I pun dipaso untuak manjadi pangikuik kadaulatan Merina. Dari taun 1835 inggo 1837, anak laki-laki Tsialana I, Rajo Tsimiaro I (1822-1882) barulang kali mausia Merina dari wilayahnyo tapi inddak barhasil. Karajaan Merina mambuek urang-urang Antankarana maninggaan wilayahnyo untuak tingga di babatuan Ankarana pado taun 1838. Salamo maso tu, rajo dikhianati dek ciek dari pasukannyo nan bakarajo samo jo Merina.\nPado taun 1838-1839, rajo Sakalava manandotnagani pajanjian karajo samo jo Rajo Zanzibar, Seyyid Said untuak maagiah kuaso ka Said mangalola Karajaan Sakalava jo Antankarana. Pjanjian tu lupuik dari paretongan Tsimiaro nan katiko itu sadang barado di pangasiangan Nosy Mitsio. Baliau salnajuiknyo pai ka Ile Bourbon untuak manandotangani pajanjian jo Parancih pado 5 April 1841 nan manjamin palinduangan Parancih untuak Antankarana jo imbalan hak untuak pulau-pulau di Nosy Mitsio, Nosy Faly, Nosy Be, sarato Nosy Komba. Malalui parantaro Parancih, Merina barhasil diusia, Rajo Tsimiaro mambangun baliak ibukota di Ambatohara\u00f1a. Labiah dari 40 taun lamonyo, barulah sadolah Antankarana barubah manjadi kaadaan samulonyo. Sasudah kamatiannyo, dimakaman di gua Ankarana tampek baliau mangungsi jo rakyatnyo sasuai pamintaan baliau. Bangsawan lain umumnyo dimakaman di pamakaman Islam dakek Ambatohara\u00f1a. \nPado taun 1862, Parancih mangakui kadaulatan Malagasy jo mampatahanan hak nyo di Antankarana jo Sakalava nan alah dibangun. Tsimiaro digantian dek anak laki-lakinyo, Tsialana II, (1883\u20131924) nan lahia di Nosy Mitsio pado taun 1843. Tsialana II aktif bakarajo samo jo Parancih salamo ekspedisinyo nan patamo malawan Merina (1883-1885) jo ekspedisi salnjuiknyo pado taun 1895 nan mambuek ancuanyo monarki Merina dek Parancih. Tsialana II digantian dek Lamboeny II (1925\u20131938), Tsialana III (1948\u20131959) dan Tsimiharo II (1959\u20131982).\nSasudah Madagaskar mandapek kamardekaan dari Parancih pado taun 1960, pangalolaan pamarintahannyo indak mangganggu pamarintahan Tsimiharo II atau panggantinyo Tsimiaro III (1983\u2013 kini). Namun mulai barubah sajak pamilihan Albert Zafy (1991-96), saurang bangsawan Antankarana dari desa Ambilobe. Zafy barusaho mangurangi kakuasaan Rajo Tsimiaro III jo madeklarasian parang tahadok presiden baru. Tsimiaro III kamungkinan digulingan pado taun 2004 sasudah tuduhan korupsinyo sarato digantian dek Lamboeny III. Namun salanjuiknyo Tsimiaro III jo Lamboeny III bakonflik nan dimanangan dek Tsimiaro III nan mampatahanan posisinyo sebagai Rajo Antakarana sacaro \"de facto\". Baliau acok mamimpin upacara karajaan tradisional Antakarana inggo kini ko sarato mawakili kerajaan Antakarana di Madagaskar jo di lua nagari.\nBudayo jo Kapacayoan.\nBudayo Antankarana mirip jo budayo Sakalava. Agamo tradisionalnyo adalah \"tromba\" (pamujaan roh leluhur) jo kapacayoan tahadok roh alam. Sacaro budayo, Antankarana punyo banyak kasamoan jo etnis Sakalava. Etnis ko samo-samo picayo ka roh leluhur jo roh alam, mamatuhi tabu-tabu leluhur, tamasuak malindungi satwa lia jo hutan. Ekonomi Antankarana didominasi parikanan jo paternakan, walaupun baru-baru ko mulai mangadopsi partanian. Kini banyak dari etnis Antankarana nan bakarajo di administrasi sipil, pangajaran, pardagangan, jo bidang-bidang lainnyo. Mayoritas urang Antankarana manganut agama Islam. Islam nan dipraktikkan dek Antankarana sangaik sinkretis jo mamaduan pamujaan leluhur tradisional sarato adaik istiadaik satampek inggo kapacayoan jo hari-hari gadang sarato elemen budayo nan ditiru dari budayo Muslim Arab.\nUrang Antankarana banyak nan mangaku baagamo, nan tabanyak mangaku sabagai Muslim. Sakali satahun di Kampuang Ambatohara\u00f1a, Urang Muslim dari saluruah utaro dan barat Madagaskar bakumpua untuak baziarah kubua kapado rajo-rajo Muslim nan dikubua di sinan. Islam nan ado di Antankarana alah bacampua jo kapicayoan adaik dan budayo satampek sarato manjalankan adaik-adaik nan dibaok dari budayo Muslim Arab. Jumalah Urang Antankarana nan manjalankan Islam sabana-bananyo adolah saketek.\nLarangan.\nBabarapo larangan (\"fady\") manjago wilayah-wilayah nan dimasuakkan sabagai wilayah nan talinduang, tamasuak Wilayah Babatuan Ankarana. Panabangan hutan bakau untuak magambiak kayu atau mambaka samak adolah dilarang, larangan iko balaku pulo wakatu mamakai pukek jo lubang nan labiah kaciak daripado 15 milimeter untuak mancagah tatangkoknyo ikan nan alun dewasa. Hewan tatantu nan dijago larangan (\"fady\"), dilarang untuak diburu bantuak hiu, pari, jo buayo. Banyak juo fady nan ado untuak mangatua hubungan antaro kalamin. Bantuaknyo, padusi dilarang untuak mancuci baju saudaro laki-lakinyo. Kalompok konservatif manganuik kapado larangan (\"fady\") nan malarang cucuak, operasi atau ubek moderen karano takaik jo musuah lamonyo, Urang Merina, nan patamo kali banyak manggunokan barang-barang iko; baralek tromba dan ubek-ubek herbal tradisional labiah acok dipakai untuak panyambuahan. Larangan iko tabanyak dipakai di wilayah pusek Urang Antankarana sakita Kampuang Ambatohara\u00f1a dan alah jarang dipakai di kampuang nan lain.\nBaralek kubua.\nBaralek kubua pado Urang Antankarana adolah baralek nan pantiang bagi Urang Antankarana.\nMusik dan tari.\nWakatu ado baralek tradisional, tarian adaik banamo \"rabiky\" acok ditarikan.\nBahaso.\nUrang Antankarana babahaso Malagasi, nan tamasuak ka dalam Kalompok Bahaso Barito nan acok ditutuakan di Kalimantan nan marupokan anak dari Rumpun Bahaso Malayo-Polinesia. "}
{"id": "327643", "revid": "7646", "url": "https://min.wikipedia.org/wiki?curid=327643", "title": "Hurricane King", "text": "Hurricane King atau Rajo Badai marupoan badai nan paliang parah manyarang kota Miami, Florida sajak badai Miami pado taun 1926. Badai ko bantuaknyo sarupo pusaran angin kancang nan disaratoi jo hujan badai inggo patuih. Putarannyo badiameter 500 km jo kacepatannyo mancapai labiah dari 210 km/jam sarato punyo lintasan sajauah 1.000 km. Badai ko punyo mata siklon (pusek lingkaran) nan badiaemter 10 km inggo 100 km nan dikaliliangi dek awan padek satinggi 16 km.\nHurricane King ko adolah badai kasabaleh dari anam badai gadang di musim topan Atlantik pado taun 1950. Badai komulonyo dari depresi tropis nan patamo kali tabantuak di Lauik Karibia barat pado 13 Oktober 1950, nan mulonyo manggarik ka timur laut, tapi lambek laun bapindah ka timur laut inggo batambah kuek. Pado tanggal 17 Oktober 1950, Hurricane King malintasi Kuba, nan mambuek tujuah urang maningga jo mambuek karusakan nan manyebaban karugian sakitar $ 2 juta (USD 1950). Badai itu merusak 20.861 rumah pulo di Florida selatan, 580 diantaronoyo sangaik parah. Di padalaman Florida, badai ko mambuek karusakan panen tarutamo di indsutri limau. Sasudah malamah, Hurricane King barubah manjadi badai tropis nan bapindah malintasi Georgia. Di sinan tajadi pamadaman listrik jo karusakan ketek. Di sadolah Amerika Serikat, badai manyebaban ampek urang maningga jo total karugian sakitar $ 30 juta.\nSijarah Meteorologi.\nAsa mulo Hurricane King ko barasa dari depresi tropis nan bakambang lueh di pantai utara Honduras pado tanggal 13 Oktokber 1950. Depresi tropis tu balangsuang singkek nan mulai bapindah ka arah timur lauik. Salanjuinyo depresi tropis mangasilan badai dari Honduras ka Kuba Barat jo manjadi badai tropis pado 14 Oktober 1950. Badai tropis tu diagiah namo \"King\" atau Rajo dek Joint Army/Navy Phonetic Alphabet.\nBadai trops tu lambek laun maningkek katiko dilacak manuju Kuba pado 16 Oktober 1950. Badai tropis nan dinamoan King tu barubah manjadi topan katiko malewati Jamaika jo Kapulauan Cayman. Jo kacepatan 150 km/jam, topan tu tibo di Camag\u00fcey. Dalam wakatu 12 jam, kakuatan topan malamah manjadi badai katiko malintasi Kuba Tangah. Tapi katiko mulai masuak ka Florida, badai ko manguek baliak manjadi topan jo kacepatannyo batambah manjadi 165 km/jam. Kacepatan topan maningkek katiko mulai babelok ka utara-barat laut. Pado tanggal 18 Oktober 1950, topan tu diklaim manjadi topan gadang atau Hurricane King nan dalam 24 jam mandarek di pusek kota Miami, Florida jo kacepatan puncak 210 km/jam sarato manjadiannyo badak kategori 4. \nDi darat, Hurricane King mulai malamak katiko malintasi sajumlah daerah. Katiko malewati Danau Okeechobee, Hurricane King batekanan 977 mbar. Anginnyo bakurang di sapanjang sisi selatan jo barat badai, walaupun angin tetap baambuih kancang di banyak lokasi pasisia timur Forida. Pado awal 19 Oktober 1950, Hurricane taruih malamah sahinggo barubah manjadi badai tropis di Florida tangah-utara. Lambek laun badai tropis tu manurun kakuatanyyo manjadi depresi tropis katiko malinteh di Georgia barat. Sasudah tu babelok ka barat laut jo manghilang di Alabama pado tanggal 20 Oktober 1950.\nDampak.\nKaribia.\nMulonyo Hurricane King mulai bapindah dari Honduras ka Kuba. Di Pulau Swan nan talatak indak jauah dari Honduras malaporan basonyo curah hujan 52 mm. Pajabaik di daerah sakitar pun alah maingekan basonyo ado badai di Kuba Timur jo Bahama. Katiko Hurricane King malintasi Kuba, kacepatan angin 195 km/jam. Hurricane King mambuek tujuah urang maningga dunia jo total karugian sakitar $ 2 juta. Di lapeh pantai, tacataik sabuah kapa barang anyuik katiko badai, sapuluah urang awak kapal ilang.\nFlorida.\nSekitar 36 jam sabalun badai tibo, katiko masih di selatan Kuba, Biro Cuaca Miami mangaluan paringatan badai u ntuak Florida Selatan. Paringatan dini tu diyakini maminimaisir karusakan jo dampak nan tajadi, masyarakaik pun alah basiap-siap dek paringatan tu. Hurricane King tibo di Miami pado tangah malam jo angin nan sangaik kancang. Mato siklonnyo badiameter 8,4 km nan mangarah ka barat jo kacepatan angin 202 km/jam sarato di arah timur nan manghantam kantua Biro Cuaca Miami bakacepatan 197 km/jam. Karusakan paliang parah tajadi di Davie nan sarupo katiko tornado manghantam Miami. Biro Cuaca Miami mangklaim Hurricane King sabagai badai paliang parah sajak badai Miami pado taun 1926.\nDi Florida, karugian dek Hurricane King mancapai $ 27,75 juta (USD 1950), $ 15 jutanyo di wilayah metropolitan Miami. Badai marusak 20.861 rumah di Florida selatan, 580 diantaronyo sangai parah. Salain itu, 248 rumah trailer rusak, 188 diataronyo rusak parah. Laporan manunjuakan sakitar 2.000 jendela toko rusak dek badai. Di Hollywood Barat, sabuah kota bapanduduak 2.000 orang di utara Miami, badai merusak sakitar 150 rumah, mambuek ratusan urang kahilangan tampek tingga. Di bandara Broward County di Fort Lauderdale, badai marusak 55 bangunan jo maancuan ciek pasawaik. Labih jauah ka utara, karusakan ringan tajadi di Palm Beach, tadiri dari pohon-pohon tumbang jo jalan-jalan kabanjiran.\nDi Florida tangah, badai manyebaban karusakan pado tanaman jo properti. Karusakan paliang parah tajadi sapanjang Sungai India nan marusak ladang limau disinan nan karugiannyo mancapai 30%. Sacaro kasaluruahan, ladang limau nan rusak mangalami karugian inggo $ 3 juta, nan mambuek 2,5 juta kotak limau ancua. Salain itu, Hurricane King mambuek lahan sayua sakitar 53 km\u00b2 kabanjiran di sakitar Danau Okeechobee. Di dakek Pompano, angin kencang jo hujan mambuek karugian pado tanaman nan ditanam salamo awal musim gugur, diantaronyo buncih, mantimun, taruang, lado, jo labu. Di Everglades, badai marusak tanaman buncih jo jaguang, sarato di sakitar Fort Pierce badai mambuek karugian gadang di ladang tomaik.\nLabiah jauah ka padalaman, Jacksonville malaporan angin kancang nan bakacepatan 72 mph (116 km/jam) mambuek pamadaman listrik dekpogon tumbang nan mambuek kabel listrik putuih. Salain itu, daerah tasabuk dilando kabanjiran jo 30 kaluarga di evakuasi. Sacaro kasaluruahan tadapek 50 urang luko-luko di negara bagian, jo tigo urang maningga dunia.\nAmerika Serikat.\nKatiko badai tibo di Georgia, badai mambaok hujan labek jo angin nan kacepatannyo 90 km/jam. Badai tu mambeuk pamadaman listrik balangsuang tigo jam jo mambuek sajumlah pohon tumbang. Di sadolah negara bagian, Hurricane King mambuek total karugian inggi $ 250.000 jo ciek urang maningga dunia. Di saluruah Amerika Serikat, Hurricane King manyebaban ampek urang maningga dunia, 199 urang luko-luko, 16 diantaronyo luko parah. Total karugian inggo $ 30 juta."}
{"id": "327644", "revid": "7359", "url": "https://min.wikipedia.org/wiki?curid=327644", "title": "Wuhan", "text": "Wuhan (Hanzi sadarano: \u6b66\u6c49; Hanzi tradisional: \u6b66\u6f22) adolah ibukota provinsi Hubei, di Republik Rakyaik Cino. Kota ko adolah nan tagadang di Hubei sarato tabanyak panduduaknyo di wilayah Cino Tangah, mancapai 11 juta jiwa, sabagai kota paringkek ka-9 tabanyak panduduaknyo di Cino, jo salah satu dari sambilan Kota Pusek Nasional di Cino. Namo \"Wuhan\" barasa dari sijarah kota ko nan adolah panggabuangan dari Wuchang, Hankou, jo Hanyang, nan sacaro basamo disabuik \"Tigo Kota Wuhan\" (\u6b66\u6c49\u4e09\u9547). Kota ko talatak di bagian timur Dataran Jianghan, pado patamuan antaro Sungai Yangtze jo cabang tagadangnyo Sungai Han, nan tanamo juo jo sabuikan \"Jalan Linteh Sambilan Provinsi\" (\u4e5d\u7701\u901a\u8862).\nParistiwa basijarah nan tajadi di Wuhan antaro lain adolah Pambarontakan Wuchang taun 1911, nan manyabaukan jatuahnyo Dinasti Qing jo badirinyo Republik Cino. Wuhan sampek manjadi ibu kota Cino pado taun 1927 di bawah pamarentah Kuomintang (KMT) sayok kida nan dipimpin dek Wang Jingwei. Kota iko kudian manjadi ibu kota Cino di maso parang salamo sapuluah bulan pado taun 1937, yaitu sapanjang Parang Cino-Japang Kaduo. \nPanyakik koronavirus 2019 patamo kali dikanali di Wuhan pado Desember 2019."}
{"id": "327743", "revid": "12718", "url": "https://min.wikipedia.org/wiki?curid=327743", "title": "Pakarajo migran", "text": "Buruh migran barati urang nan bakarajo di lua nagari atau di lua nagaranyo.Satiok buruh migran akan mandapek upah dari bakarjo di lua nagari sahinggo menjadi devisa untuak dalam nagari. Walau co itu, bakarajo di lua nagari indaklah mudah karano banyak pabedaan dari mulai budayo, karakter hinggo kabiasaan warga nagara satampek. Buruh migran dituntuik untuak siap mental, fisik, bahaso, katarampilan, jo pangatahuan akan nagara yang manjadi tujuan. Iko pantiang supayo dapek beradaptasi di negara lain.\nPakarajo migran di Asia.\nFenomena migrasi pakarajo sacara global alah maalami peningkatan dalam kurun dua dekade terakhir. Manuruik organisasi buruh internasional atau ILO di tahun 2010, satu per tigo dari kasado pakarajo migran global barasa dari negara-negara Asia (61 juta dari 214 juta tenaga kerja migran).\nEksploitasi dan permasalahan buruh migran.\nSamantaro itu di dunia internasional, panjariangan pakarajo internasioal malalui agen ketenagakerjaan adalah fenomena umum di negara maju, sarupo Amerika Serikat atau UEA. Apo lai dek urang condong maraso rancak paluang iduik jo bakarajo di AS. Babarapo agen ko ruponyo mambuek janji-janji panipuan. Ado pulo nan labiah dari janji palsu babarapo pakarajo migran dianiaya dek agen jo parantaro mereka. Babarapo pakarajo migran mungkin indak mampunyoi paspor jo hapenyo disita, dipanjaro di rumah majikan atau saindaknyo diawasi sacaro ketat jo diputuihan hubungannyo jo masyarakaik, kawan, jo kaluarga. Ado pulo nan indak dapek manarimo upah panuah jo harus bakarajo ba jam-jam tanpa bateh istirahat jo hari libur. Pakarajo migran juo indak dapek makan jo kabutuhan akan kesehatan nan layak. \nDalam penelitian nan dikarajoan dek Human Rights Watch taadok 99 pakarajo rumah tangga di Uni Emirat Arab, 22 mengatakan bahsonyo sponsor mereka alah malecehan mereka sacaro fisik. Rato-ratonyo pakarajo manolak malaporan pelecehan mereka karano takauik dideportasi jo indak dapek karajo lain nan labiah elok. Di babarapo kasus adolah umum bagi padusi manjadi korban kekerasan seksual, tapi indak dipicayo karano umumnyo polisi atau penyidik labiah picayo ka majikan. \nDek sarupo itu babarapo pakarajo migran akhianyo malarian diri dari majikannyo nan kejam jo mancari bantuan di kedutaan atau konsulat negara asal mereka. Namun akan sulit dicapai jiko pakarajo migran tu dilatakan di lokasi tapancia.\nPakarajo migran padusi.\nManurik International Labor Organization (ILO), 48 persen dari sado buruh migran internasional marupoan padusi, bamigrasi jo tujuan mancari karajo. Di Eropa ado 3 juta pasudi manjadi pakarajo migran. Di Tiongkok pado tahun 2015, sapatigo dari pakarajo migran iyolah padusi. Migran padusi bakarajo dalam pekerjaan domestik nan dianggok bagian dari sektor informal jo indak mampunyoi peraturan jo palindungan dari pamarintah. Upah minimum jo pasyararan jam karajo diaabaian dan upah per satuan kadang-kadang juo indak ditapek i. Upah pakarajo padusi jauah labiah randah daripado laki-laki karano indak dianggok sabagai sumber pandapatan utamo di dalam keluarga. \nDampak bagi keluarga pakarajo migran.\nPadusi nan manjadi pakarajo migran bamigrasi maninggaan kaluarganyo. Hal iko manjadi panyabab adonyo parubahan tatanan kaluarga. Pakarajo migan manjadi tulang pungguang keluarga sacaro rutin mangirim pandapatan ka kaluarga. Kutiko induak pai kalua, otomatis peran ayah nan samulo sabagai pancari nafkah manjadi bapak rumah tangga. Bisa dikecek an pulo migrasi manjadi panyabab pergeseran gender dalam keluarga. Ayah nan samulo bakarajo di lua rumah manjadi manjadi maurus hal domestik,\nDampak pado anak nan ibunyo pakarajo migran.\nAnak pakarjo migran biasonyo mandapek pangasuhan alternatif dari keluarga lain, sarupo nenek, ayah, atau saudara ibu. Pola pangasuhan iko tantu sajo babeda jo pola pangasuhan ibu nan kamudian badampak bagi pakambangan anak. Anak nan kutiko bayi ditinggaan ibunyo alah pasti indak mandapek an ASI. Salain itu, anak nan diasuah dek nenek cenderung babeda jo anak nan diasuah dek induaknyo. Karakteristik pangasuhan dari nenek condong mamanjoan cucunyo. Samantaro itu ayah sabagai pangasuah condong indak siap. Musabab dek budaya nan manapek an laki-laki sabagai pancari nafkah utamo, indak diajaan untuak tabiaso jo karajo rumah tangga. Akibaiknyo para ayah malaksanaan parannyo jo caro-caro nan instan.\nPakarajo Migran Indonesia.\nDi Indonesia, istilah Pekerja Migran Indonesia (PMI) atau Buruh Migran Indonesia (BMI) alun tanamo sarupo istilah Tenaga Kerja Indonesia (TKI) atau Tenaga Kerja Wanita (TKW). Pengertian PMI, BMI, TKI, jo TKW samo, nan aratinyo urang Indonesia nan bakarajo di lua nagari.\nPekerja Migran Indonesia adolah satiok warga negara Indonesai yang akan, sadang, atau alah bakarajo jo mandapek upah di lua dari Pemerintah Republik Indonesia. Dek Negara Indonesia ko panduduaknyo banyak, terbesar keempat di dunia, negara ko juo alah bakontribusi taadok pamasokan telah berkontribusi terhadap surplus tenaga kerja. Ditambah pulo payahnyo lowongan karajo di nagara ko, musabab banyak urang Indonesia mancari karajo kalua nagari. Dipakironan ado sakita 4,5 juta urang Indonesia bakarjao di luar negeri; 70% dari mereka adolah padusi: karajonyo yaitu karajo rumah tangga jo di sektor manufaktur. Kabanyakan dari mereka barumua 18 sampai 35 taun. Sakita 30%nyo yaitu laki-laki, sebagian gadangnyo bakarajo di kabun, konstruksi, transportasi jo sektor jasa. \u00a0Kini ko Negara Malaysia marupoan panapuang pakarajo Indonesian dalam jumlah gadang di ikuik i dek Taiwan, Arab Saudi, Hong Kong, jo Singapura. Iko adolah angko rasmi, angko sabananyo mungkin labiah gadang, karano masuaknyo pakarajo Indonesia ado nan indak tacataik di negara tujuan atau ilegal.\nPamasalahan nan diadok i dek pakarajo migran Indonesia.\nPamaslah saputa keimigrasian jo ketenaga kerjaan diadok i dek pakarajo migran Indonesia. Pamasalah keimigrasian diantoronyo barangkek ka negara tujuan nan indak malalui jalur rasmi. Pakarajo indak mambaok dokumen nan bana jo indak punyo izin tingga nan sah di nagara tujuan. Pakarajo mulonyo mamakai visa wisata untuak ka negara tujuan. Pakarjao ko biasonyo overstay di negara tu kudian bakarajo.\nKutiko pakarajo barangkek alah jo prosedur rasmi, mangalami persolan dalam ketanagakerjaan sarupo indak mampunyoi pamahaman nan mumpuni dalam persoalan migrasi. Contohnyo izin tingga jo izi bakarajo malakek pado pambari karajo. Kutiko WNI indak karasan bakarajo, inyo indak bisa serta merta pindak majikan. Inyo harus malapor ka imigrasi satampek. Sahinggo pakarajo ko manjadi indak tadata. Ado pulo kasus nan diadok i sarupo, gaji nan indak dibayian. \nSalain itu palinduangan manjadi isu utamo pakarajo migran. Kerentanan nan dialami dek pakarajo migran indak anyo tapauik jo hubungan industrual jo kaimigrasian, tatapi juo takaik jo situasi politik jo kaamanan. Kasus deportasi nan dialami dek pakarajo migran Indonesia di Hong Kong, Yuli Riswati, marupoan kriminalisasi padoaktivitas kebebasan berekspresi jo bakomunikasi pado pakarajo migran, sarupo dijamin dek Konvensi Internasional Tahun 1990 tentang palinduangan hak-hak pakajo migran jo anggota keluarganyo."}
{"id": "327745", "revid": "12718", "url": "https://min.wikipedia.org/wiki?curid=327745", "title": "D\u00fcrer's Rhinoceros", "text": "D\u00fcrer Rhinoceros atau Badak D\u00fcrer adolah namo ukiran dari potongan kayu nan dibuek dek palukih Jerman Albrecht D\u00fcrer pado taun 1515. Asia karyanyo tu tainspirasi dari sketsa badak jo panjalehan singkek nan dibuek dek seniman badak India nan tibo di Lisbon pado taun 1515. Dalam ukiran kayu tu, D\u00fcrer manggambaran badak nan badannyo ditutuik dek lempenan kareh sarupo baju basi jo groget sabagai panutuik dado di lihianyo. D\u00fcrer manambahan tanduak ketek di ateh pungguang abdak jo maagiah kakinyo basisiak jo barigi bagian balakang takah gergaji. Ukiran kayu D\u00fcrer tu populer di Eropa jo disalin barulang di tigo abaik barikuiknyo. Ukiran tu dianggok sabagai representasi sabananyo dari badak nan ado di akhia abaik ka-18.\nSijarah.\nValentim Fernandes, saurang panggaleh jo pancetak Moravie manacaliak badak di Lisbon wakatu badak tu tibo patamo kali. Sasudah tu baliau manggambarannyo dalam surek kaba ka komunitas panggaleh Nuremberg pado Juni 1515. Dokumen usali dari surek kaba dalam baso Jerman indak lamo batahan, tapi transkrip dalam baso Italia basuo di Biblioteca Nazionale Centrale di Florence. Surek kaduo nan ditarimo komunitas Nuremberg barasa dari panulih nan indak dikatahui namonyo. Surek tu dikirim dari Lisbon nan malampiran sabuah sketsa badak. D\u00fcrer nan kenal jo komunitas Portugis di Antwerp mancaliak surek jo sketsa tu. Sasudah tu D\u00fcrer mambuek gambar badak jo pena sarato tinta. Balnjuik jo mambuek ukiran bantuak badak dari potongan kayu.\nPotongan kayu D\u00fcrer bukanlah representasi badak nan akurat. Baliau manggambaran badak nan badannyo ditutuik jo lempengan kareh sarupo lembaran baju basi jo groget sabagai panutuik dado di lihianyo. D\u00fcrer manambahan tanduak ketek di ateh pungguangnyo, manjadian kakinyo basisiak, sarato bagian balakang bagarigi sarupo gargaji. Pangamaik mampakiroan baasonyo baju zirah nan dipakai badak di ukiran kayu D\u00fcrer tu dulunyo dipakai badak untuak malawan gajah di Portugal. Baju dari basi tu manggambaran kulik badak nan taba balipek di India. Kulik badak nan dibuek basisiak manggambaran kulik badak India nan kasa ampia indak barambuik nan punyo tonolan sarupo kutia nan manutuik kaki jo pundaknyo. Di sisi lain, panggambaran tekstru kulik basisiak tu manggambaran dermatitis pado badak katiko dikuruang salamo ampek bulan pajalanan dari kapa India ka Portugal.\nUkiran kayu badak kaduo dibuek dek Hans Burgkmair di Augsburg di wakatau nan ampia samo katiko D\u00fcrer mambuek ukiran kayunyo di Nuemberg. Manuruik catatan sijarah, Burgkmair bakarajo samo jo panggaleh di Lisbon jo Nuremberg, tapi indak jaleh kok Burgkmair mandapek akses ka surek jo sketsa badak sarupo D\u00fcrer atau mancaliak langusang badaknyo untuak mambuek ukiran kayu tu. Gambaran badak nan dibuek dek Burgkmair labiah mirip jo badak usali. Tapi ukiran kayu nan dibuek D\u00fcrer labiah populer dibandiang punyo Burgkmair. Salinan gambar dari ukiran badak Burgkmair hanyo ciek nan batahan, sadangkan salinan gambar dari ukiran badak D\u00fcrer masih banyak nan batahan. Salinan patamo dari ukiran badak D\u00fcrer dibuek pado taun 1515. Salinan salanjuiknyo dibuek sasudah kamatian D\u00fcrer pado taun 1540-an, duo lai dibuek pado akhia abaik ka-16.\nPambaruan.\nUkiran badak dari potongan kayu nan dibuek D\u00fcrer jatuah ka tangan pancetak jo kartografer Amsterdam, Willem Janssen(namo lainnyo Willem Blaeu). Karya D\u00fcrer mangalami karusakan dibagian palinduang luanyo. Garih pambatehnto takalupak, tadapek banyak lubang caciang kayu di bagian kaki badak. Dek karano itu lah Jansenn mamutusan untuak mamelokan ukiran tu jo rono-rono nan baru sarupo ijau zaitun, ijau galok, jo biru kaabu-abuan.Ukiran kayu nan alah dipelokan tu tadapek di British Museum.\nKarya salanjuiknyo.\nD\u00fcrer mamiliah media kayu pado karyanyo dek labiah murah untuak disalin baliak jo diproduksi. Salinan gambar dari ukiran tu alah banyak mandampingi tulisan-tulisan dari tokoh-tokoh sarupo Sebastian M\u00fcnster's Cosmographiae (1544), Historiae Animalium dari Conrad Gessner (1551), Histoire of Foure-footed Beastes (1607) Edward Topsell (1607) jo lain sabaigainyo. Sabuah patuang badak nan tainspirasi dari karya D\u00fcrer dibuek dek Jean Goujon nan dilatakan di muko Gereja Saint-Denis, Paris pado taun 1549. Patuang tu dibuek untuak manyambuik kadatangan Rajo Parancih nan baru, Henry II. Patuang sarupo tadapek pulo di panel pintu parunggu Katedral Pisa. Wakatu itu gambar badak populer dijadian lukisan, patuang inggo porselen.\nKatiko labiah banyak badak iduik nan diangkuik ka Eropa, banyak palukih nan manggambar potret badak tu. Jean-Baptiste Oudry malukih potret badak pado taun 1749, jo Stubbs malukih potret badak gadang di London sakitar taun 1790. Kaduo lukisan tu labiah akurat dibandiangan ukiran kayu nan dibuek D\u00fcrer dek konsepsinyo nan labiah realistis.Sampai akhia 1930-an, gambar D\u00fcrer muncua di buku teks sakolah di Jerman taruih-manaruih jo manjadian karya D\u00fcrer punyo nilai artistik nan kuek.\nPanjualan.\nWalaupun populer, salinan jo cetakan nan patamo sangaik sulit di dapekan. Namun ado nan manjuanyo di Christie's New York pado taun 2013 jo harago $ 866.500 dari hasia palelangan."}
{"id": "327749", "revid": "12718", "url": "https://min.wikipedia.org/wiki?curid=327749", "title": "Dhumavati", "text": "Dhumavati (dalam Sansekerta: \u0927\u0942\u092e\u093e\u0935\u0924\u0940, Dh\u016bm\u0101vat\u012b) adolah bagian dari Mahavidya, kalompok sapuluah dewi Tantrik. Dhumavati acok digambaran sarupo jando tuo nan buruak, acok dikaikan jo hal-hal nan indak manguntuangan jo indak ancak di agamo Hindu sarupo buruang gagak jo pariode Chaturmas. Buruang gagak digambaran sabagai sasuatu nan buruak sarupo kakecewaan, kahilangan, kamiskinan, kakalahan, indak baruntuang, frustasi, jo panyakik. Salain itu Dhumavati acok pulo digambaran di ateh kereta indak bakudo atau manugnggang saikua buruang gagak di tanah kremasi. Doa-doanyo disabuik dapek mananangan Ketu.\nPamujaan tahadok Dhumavati hanyo dilakuan dek urang nan mamiliah untuak indak manikah, atau nan alah jando. Kagiatan pamujaan tu dilakuan sacaro khusus katiko Festival Dhumavati Jayanti nan dalam kalender Masehi balangsuang sakitar bulan Mei-Juni jo tanggal nan baragam satiok taunnyo sasuai posisi bulan.\nAsa mulo.\nDhumavati punyo arti nan babeda dari sajumlah baso jo suduik pandang agama Hindu. Dalam agama Hindu, Dhumavati dinamoan dalam tigo panamoan, yaitu Purana jo Itihasa, Shaktisme (filosofi Shakta) jo arti umum. Dhumavati dalam kosakato Purana jo Itihasa barati tampek suci. Doa urang nan bapuaso salamo tigo hari di tampek suci akan tawujuik. Dhumavati marujuak pulo pado Tirtha (tampek ziarah) nan disabuikan dalam kitab Mahabharata. Dalam Mahabarata tasabuik basonyo Dhumavati ado di dalam puisi kapahlawanan dalam baso Sansekerta nan tadiri dari 100.000 slokas (sajak barirama) nan baumua labiah dari 2000 tahun. Dalam filosofi Shakta diartian sebagai \"the smoky one\" atau yang barasa dari asok.\nDhumavati adolah dewi Mahavidyas nan katujuah dari sapuluang urang dewi. Sambilan dewi nan lainnyo adolah Kali, Tara, Shodashi, Bhuvaneshwari, Bhairavi, Chinnamasta, Matangi, Kamala jo Bagla Mukhi. Dhumavati mampunyoi kakuatan untuak maancuan sagalo sasuatu jo pamimpin dewa nan manguasoi hujan. Kakuatannyo malambangan kamiskinan jo kamalangan. Dhumavati digambaran sabagai dewi nan sadang galak nan indak takok jo raso takuik di mukonto sarato ampek tangannyo saliang tajalin jo ula babiso di rambuinyo. Salainitu, Dhumavati punyo tigo mato nan barono sirah, lidah nan malambai, sarato gigi nan babulu.\nLegenda.\nDhumavati acok dikaikan jo Dewi Jyeshtha, nan barati \"nan tatuo\". Jyeshtha manggambaran panurunan kondisi sasaurang dek lah baumua lanjuik. Sabagai padusi nan alah baumua, sacaro naluriah pangananyo lah abih dek mamikian rumah tanggo nan basalisiah, anggota kaluarhonyo batangka, jo indak mampadulian anak-anaknyo nan kalaparan. menggambarkan penurunan kondisi seseorang akibat usia tua. Sebagai wanita yang berumur, dia secara naluriah tertarik pada rumah tangga yang berselisih, di mana anggota keluarga saling bertengkar, atau saat orang dewasa makan untuk diri mereka sendiri tanpa mempedulikan anak-anak yang kelaparan.\nLegenda manyabuikan basonyo Dhumavati lahia katiko Dewi Sati (namo lainnyo Dewi Uma, Gauri, Parvati, Durga) mambaka dirinyo surang sampai mati di api pangorbanan lelehurnyo. Dhumavati tabantuak dari asok nan kalua dari badan Sati nan tabaka. Muko Dhumavati barono itam, talahia manggambaran parasaan Sati nan tahino katiko kamatiannyo.\nAdo pulo legenda nan manyabuikan basonyo Sati sadang manahan lapa nan manyeso. Dek karano lapa nan indak tatahanan, Sati mamintak Dewa Shiva maagiahnyo sasuatu nan bisa dimakan, namun ditulak dek Dewa Shiva. Sati tetap tageh mamintak ka dewa tapi indak diacuahan dek dewa. Sahinggo Sati malulua Dewa Shiva. Dek ulah Sati, Dewa Shiva berang jo mamintak Sati malapehannyo, nan akhianyo dilapehan dek Sati. Sasudah itu, Dewa Shiva mangutuak Sati manjadi jando nan marasoan sagalo hal tantang padusi nan indak balaki. Katiko manadanganyo, dari badan Sati kalua asok. Sadolah elok rupo Sati tatutuik dek asok nan kudian manjelma manjadi padusi jando nan buruak rupo. Dewa Shiva maimbaunyo Dhuma (asok) atau Dhumavati.\nPamujaan.\nKuil Dhumavati jarang basuo tampeknyo. Kuilnyo nan paliang dikana talatak di Varanasi. Di sinan Dhumavati diagiah pasembahan buah-buahan, bungo, dagiang, \"bhang\" (olahan ganjo), minuman kareh, rokok, bahkan kadang-kadang darah. Di kuil ko, patuang Dhumavati dibuek dari batu hitam, matonyo gadang, bibia sirah, tangannyo ampek nan mamacik kipeh, sapu, cawan jo tangan kaampeknyo nan mambuek gestur mudra, gestur nan indak manunjuakan raso takuik. Pahatannyo tadiri dari atribut nan biasonyo dipakai dek dewi nan alah manikah sarupo parhiasan jo pewarna sirah. Dhumavati digambaran sabagai ppaagiah \"siddhis\" (kakuatan supranatural), panyelamat dari sadolah masalah, pangabua sadolah hasrat jo hadiah tamasuak kasalamatan. Pamujanyo adolah urang nan mamiliah untuak iduik surang. Dhumavati pun mautamoan untuak urang nan indak manikah atau alah manjando. Disabuikan basonyo urang nan indak manikah lah nan mampu batahan malewati ritual pamujaan sapanjang malam di kuilnyo. Urang nan alah manikah disabuikan indak bisa batahan jo barujuang kamatian.\nPado akhia abaik ka-19, nyanyian doa nan manyabuikan Dhumavati dibuek di dalam bab \"Dhumayatitantra\" buku \"Mantramaharnava\". Dalam pamujaan Dhumavati, buruang gagak dibaka jo abunyo dikumpuan untuak mambuek musuah indak badayo. Dhumavati disabuikan bakuaso salamo ampek bulansabalun \"sukla ekadasi (\"hari kasabaleh bulan kamariah /tithi) dari duo fase bulan nan ado di kalender bulanan agamo Hindu. Dalam agamo Hindu, wakatu tu sagalo macam parayoan sarupo panikahan indak dianjuan dilakuan. Katiko itulah ritual pamujaan tahadok Dhumavati dimulai. Ritual pamujaan tahadok Dhumavati disabuikan dalam bab \"Phetrakarinitantra Patala\", nan manggambaran ritualnyo dilakuan di tampek nan langang atau dalam krematorium katiko panurunan siklus bulan.\nAdo pulo festival pamujaan tahadok Dhumavati nan banamo Festival Dhumavati Jayanti. Di hari pamujaan tu urang-urang alah jago sabalun matahari tabik untuak pai ka kuil pamujaan. Dhumavati disambah jo dhoop, dupa tungkek jo bungo. Pado hari tu disiapan pulo \"Prasadam\" (pasambahan barupo makanan vegetarian. Diyakini pulo basonyo katiko wijen itam diikekan ka kain barono itam, kainginan pamujanyo akan dikabulan dek Dhumavati."}
{"id": "327755", "revid": "7646", "url": "https://min.wikipedia.org/wiki?curid=327755", "title": "Eye of Ra", "text": "Eye of Ra atau Mato Ra adolah mato kanan dari Dewa Matahari, Ra sabagai simbol kakuasaan karajaan Mesir. Dulunyo, Mato Ra digunoan untuak manggali informasi untuak managakan kaadilan. Rakyaik Mesir maanggok Mato Ra sabagai simbol nan baharago dalam kabudayaannyo. Sajumlah candekiawan manyabuikan basonyo Mato Ra samulonyo barasa dari mato kanan Dewa Horus nan pado akhianyo inyo picayo kalau mato kanan tu punyo Dewa Ra. Simbol Mato Ra acok digunoan pado parhiasan ameh, perak, kayu, porselen, jo akik. Salain pado parhiasan, simbol Mato Ra acok nampak di artefak jo mumi. Kini ko simbol tu acok dipakai dalam tato, pakaian, atau dijadian pajangan di rumah sabagai simbol palinduangan dari roh jaek.\nMitologi.\nDalam mitologi Mesir kuno, Mato Ra digunoan untuak mancari anak-anak Ra, Shu jo Tefnut, nan sadang tasasek bakalano. Ra mancabuik mato kanannyo jo mangirimannyo untuak mancari kaduo anaknyo. Katiko alah basuo, mato kanan tu mambaok akduo anak Ra ka dirinyo baliak. Salamo mato kanan Ra pai mancari anaknyo, Ra dapek manumbuahan mato kanan barunyo. Dek karano itu, mato kanan lamo Ra berang jo maraso dikhianati dek Ra. Dek mananangan mato lamo Ra tu, inyo malatakan mato kanan lamonyo tu di kaniang jo manjadi \"uraeus,\" lambang ula kobra nan acok muncua dalam seni Mesir, tarutamo pado mahkota karajaan.\nMitologi tu dihubuangan jo fenomena gerhana. Ado pulo nan manyabuikan basonyo Mato Ra nan lamo bakalano ka sajumlah wilayah, diantaronyo Nubia jo Libya dalam wujuik Dewi Mehit, nan sarupo kucing lia. Saurang Dewa Parang, Anhur, dikirim untuak mangontrol Mehit.\nDalam mitolgi lain, Ra berang dek kalakuan manusia tahadoknyo. Sairiang batambahnyo umua, Ra samakin indak diparatian dek rakyaiknyo sahinggo mambuek kakuatan Ra ilang. Ra mamintak saran ka ayahnyo, Nun untuak baleh dandam ka manusia. Nun manyuruah Ra maambiak mato kanannyo. Mato tu diubah dek ayahnyo manjadi singo batino banamo Sekhmet untuak manghukum jo mamusnahan manusia. Dewa-dewa cameh kok Sekhmet mambunuah sadolah manusia. Akhianyo Ra manggunoan minuman dari campuran 90 anggur sirah jo 10% darah manusia untuak mambuek mato kanan Ra mabuak jo pingsan. Salamo mato kanannyo pingsan, Ra mambuek dewi baru banamo Hathor. Katiko tajago, mato kanan Ra alah damai jo baliak ka Ra. Nadine Guilhou mangamukoan basonyo kakuatan Sekhmet mambuek matoari labiah angek manyinari Mesir jo manyebaran panyakik. Anggur sirah marujuak pado lumpua sirah nan manyaratoi banjir di Sungai Nil.\nMato Ra jo Mato Horus\nManuruik candekiawan, Mato Ra samulonyo barasa dari mato sabalah kiri Dewa Horus, tapi kaduonyo punyo simbol nan babeda maknanyo. Ra adolah dewa matoari, sadangkan Horus adolah dewa langik. Wadjet, Dewi Kobra Mesir kuno nan digambaran jo ula kobra kamba di batang papirus, dianggok sabagai simbol palinduangan jo jelmaan dari Mato Horus.\nDi sisi lain, Wadjet disabuik pulo sabagai Mato Ra. Wadjet dianggok sabagai simbol kahancuran jo dihubuangan samo kobaran api dari matoari. Dulunyo, Horus jo Set talibaik dalam parang nan mambuek mato kiri Horus talapeh. Dek kaadaan Horus nan mode tu, Thoth, Dewa Kabijaksanoan, mamuliahan Mato Horus. Mato tu diagiah namo Wadjet. Mitos tu manunjuakan hubungan antaro fase bulan sabik jo bulan cambuang.\nKaduo mato tu memang maagiahan palinduangan, tapi liwaik caro nan babeda. Mato kanan adolah simbol dari Mato Ra, bahubuangan jo matoari, sadangkan mato kiri adolah simbol Mato Horus, bahubuangan jo bulan.\nMakna.\nMato Ra malambangan feminitas, sosok kaibuan, pasaudaraan, bini, jo anak dari Dewa Ra. Di sisi lain, Mato Ra malambangan kakuatan gadang nan independen. Mato Ra punyo otonomi khusus untuak malakauan banyak hal walaupun indak diparintah dek Ra. Salain itu, Mato Ra marupoan simblo dari matohari, sumber dari cahayo jo kahangatan Mesir kuno. Mato Ra dipacayoi sabagai simbol fertilitas, matoari nan tabik satiok pagi dianggok sabagai kalahiran Ra. Cakram matoari nan digunoan Ra malambangan rahim jo Hathor, nan marupoan dewi langik jo matoari. Sasudah Ra malahiaan Hathor, dewi tu maagiahan Ra anak laki-laki, bantuak itu salanjuiknyo. \nSalain itu, Mato Ra acok disabuik sabagai simbol kahancuran. Hal itu dapek dihubuangan jo paneh matoari nan manyangek, disimbolan dek cakram matoari. Mato Ra dapek barubah bantuak untuak malindungi Ra dari sajumlah ancaman nan mambahayoan tahtanyo. Manuruik hieroglif Mesir kuno, Mato Ra diasosiasian jo panah runciang pangusia roh jaek di Mesir. Mato Ra dapek pulo manurunan hujan api. Dalam sajumlah gambar, tadapek duo ula kobra atau \"uraei\" nan talilik di sakaliliang cakram matoari Ra untuak malinduangi Ra dari ancaman bahayo.\nWujuik.\nMato Ra punyo sajumlah wujuik nan punyo simbol jo tujuan nan samo. Mato Ra dapek bawujuik singo batino, Sekhmet. Tujuannyo adolah untuak mancari anak-anak Ra nan ilang atau mambunuah manusia nan indak patuah ka Ra. Mato Ra dapek pulo bawujuik kuciang batino, Bastet atau anak dari Ra. Bastet malambangan dewi kuciang, kasuburan, kalahiran jo rahasio padusi. Salain itu Mato Ra dapek bawujuik ula kobra batino, \"uraeus\". Wujuik ko disimbolan sabagai palinduangan tahadok rajo-rajo.\nPenampilan fisik Ra tadiri dari kapalo buruang elang jo badannyo manusia. Ado pulo nan manyabuikan basonyo Ra punyo kapalo kumbang jo domba jantan. Manuruik rakyaik Mesir, badan Ra dapek barubah manjadi menjadi ula, buruang kuntul, banteng, singo, kuciang, kumbang, jo feniks. Disampiang wujuiknyo nan baragam, simbol Ra tetap diwakilan jo cakram matoari.\nPamujaan.\nRakyaik Mesir kuno mancaliak melihat Mato Ra sabagai saurang dewi nan punyo sosok kaibuan, pasaudaran, pandampiang, jo anak dari Ra. Bangso Mesir mambangun tampek-tampek suci di sapanjang sungai nan barisi gambar-gambar binatang jo kurcaci nan sanang manyambuik kadatangan dewi Ra. Ritual diadoan untuak marayoan kahidupan nan alah diagiah dek Mato Ra. Sajumlah ritual diadoan katiko taun baru untuak marayoan kapulangan Mato Ra ka Mesir jo najir di Sungai Nil. Rakyaik Mesir mamohon palinduangan dari Mato Ra. Urang tu picayo basonyo ratu di zamannyo adolah jelmaan dari sajumlah dewi nan takaik jo Mato Ra. Ratu Mesir kuno acok manggunoan hiasan kapalo sarupo punyo Ra, yaitu cakram matoari."}
{"id": "327756", "revid": "12718", "url": "https://min.wikipedia.org/wiki?curid=327756", "title": "Uturunku", "text": "Uturunku adolah gunuang api nan punyo katinggian 6.008 meter (19.711 kaki) di Bolivia nan punyo duo puncak. Istilah Uturunku bararti \"jaguar\" dalam baso Quechua. Gunuang ko punyo kubah lava jo aliran lava nan bavolume total 50-85 kilometer kubik (12-20 cu mi) sarato punyo jajak bakeh gletser. Aktivitas vulkanik tajadi salamo Pleistosen, letusan tarakhianyo 250.000 taun nan lau; katiko itu tajadi fumarol aktif di wilayah puncaknyo. Gunuang nan luehnyo mancapai 400 km persegi ko aktif baliak pado taun 2009 manuruik panalitian dari \"Plutons.\nGeografi jo Morfologi.\nUturunku talatak di daerah Sur L\u00edpez di Bolivia selatan, kota Quetena jo tapek di timur laut Eduardo Avaroa, Cagar Nasional Fauna Andean di Cordillera de L\u00edpez. Sabuah akses ka bakeh tambang balerang talatak di dakek puncak gunuang, jo dianggok sabagai tambang balerang paliang tinggi sadunia. Wilayah sakitar gunuang ko ampia indak bapanguni, gunuang ko indak banyak dikatahui urang. Katiko tajadi deformasi tanah pado awal abaik ka-21, tajadi paningkatan minat ilmiah ka gunuang ko, tadapek pulo misi pangintaian nan dilakuan dek ilmuwan pado tahun 2003.\nStruktur.\nUturunku marupoan gunuang tatinggi di Bolivia barat daya nan didominasi dek geomorfologinyo sakitar 1.510-1.670 meter (4.950-5.480 kaki) di ateh parmukaan sakitarnyo. Gunung ko punyo duo puncak nan punyo katinggian 5.930 meter (19.460 kaki) jo 6.008 meter (19.711 kaki), tapisah sakitar 1 kilometer (0.62 mil) sarato dipisahan dek sadel satinggi 5.700 meter (18.700 kaki). Uturunku tamasuak tipe gunuang api strato nan punyo siso-siso kawah, kubah lava, jo aliran lava. Aliran lava paliang utara disabuik sebagai Lomo Escapa nan panjangnyo 9 kilometer (5,6 mi) tu marupoan aliran lava nan paliang gadang di gunuang ko. Salain itu, tadapek jajak bakeh glasiasi nan maaluihan lereng gunuang Uturunku sarato tadapek Pleistocene, Holocene alluvium, jo colluvium.\nDanau jo Sungai.\nGunuang Uturunku dikaliliangi dek sajumlah danau. Di kaki timur tadapek danau Mama Khumu nan babatehan langsuang jo lereang curam, Laguna Celeste talatak di timur laut, Chojilas di tenggara, jo Loromayu di selatan. Sungai Rio Grande de Lipez mengalia di sapanjang kaki barat gunuang jo marupuan tampek patamuan anak-anak sungai nan barasa dari timur laut gunuang nan akhianyo mangalia ka Salar de Uyuni. Alur aliran aia sungai ko takapik diantaro dindiang batuan dasa nan curam, hamparan karikia, jo lahan basah nan biasonyo digunoan sabagai tampek mamaliharo llama dan domba.\nGeologi.\nSubduksi Lempeng Nazca ka arah timur di bawah Lempeng Amerika Selatan mangasilan tigo sabuk vulkanik di dalam Andes, [34] tamasuak Zona Vulkanik Pusek nan mambantang dari Peru, Chili, Bolivia, Argentina jo Uturunku. Uturunku tamasuak 69 gunuang api nan bapotensi aktif di Irruputuncu, Olca-Paruma, Aucanquilcha, Ollag\u00fce, Azufre, San Pedro, Putana, Sairecabur, Licancabur, Guayaques, Colachi jo Acamarachi. \nGunuang Vilama nan baumua 8,41 juta taun jo gunuang Guacha nan barumua 5,65 juta taun manjadi dasar gunaung Uturunku. Lava gunuang Vilama nan baumua 4 juta taun ditamuan di barat daya gunuang Uturunku jo salabiahnyo takubuah di dalam gunuang. \nGunuang Uturunku tamasuak ka dalam Kompleks vulkanik Altiplano-Puna nan tabantang lueh inggo 50.000 kilometer persegi (19.000 mil persegi) jo volume sakitar 500.000 kilometer kubik (120.000 mil persegi). Tabanyo baragam, dipakiroan antaro 1\u201320 kilometer (0,62-12,43 mi) jo disabuik sabagai reservoir magma paliang gadang di karak benua Bumi. Badan magmatik Altiplano-Puna adolah sumber magma dek banyak gunuang api di kompleks vulkanik Altiplano-Puna, salain itu, sakitar 500.000 kilometer kubik (120.000 cu mi) aia asin tadapek di batuan di bawah gunuang Uturunku. \nGletser.\nUturunku indak punyo gletser, tapi punyo es abadi nan dipaloran pado taun 1956, es tu talatak di ladang salju sporadis pado taun 1994 nan acok manutuik puncak gunuang. Namun manuruik catatan panilitian, dulunyo di gunuang Uturunku pernah tacataik adonyo bakeh gletser nan alah takikih sacaro glasial nan ditamuan di sisi utara, timur jo selatan gunuang. Gletser pado maso tu indak lueh bana dek akrano sayoknyo curam. Tadapek panalitian di lambah barat daya gunuang tantang studi glasiologi nan manamuan gletser barasa dari puncak jo daerah sakitar gunuang sakitar 0,5 kilometer (0,31 mil) selatan dari puncak.\nSakitar 16.000 taun nan lalu, tabantuak garih pantai di sakitar danau nan mangaliliangi gunuang Uturunku. Danau Tauca manjadi sumber uap aia dek Uturunku. Sasudah gletser suruik, pado wakatu nan samo iklim maangek salamo pamanasan Bolling-Allerod nan mabuek wilayah tu manjadi kariang.\nIklim jo Vegetasi.\nRatorato curah hujan tahunan nan tadapek di gunuang Uturunku adolah sakitar 100-200 milimeter per taun (3,9-7,9 in / tahun) atau bahkan kurang dari itu nan didominasi barasa dari lambah Amazon di timur salamo bulan Desember, Januari jo Februari. Jumlah curah hujan nan randah ko indak mamadoi untuak mampatahanan gletser, walaupun puncak gunuang Uturunku talatak di ateh tingkek baku. Walapun baitu, cukuik untuak mangasilan salju musiman di guanuang. Suhu tahunan di wilayah ko sakitar 0\u20135 \u00b0 C (32\u201341 \u00b0 F).\nVegetasi regional nan tadapek di katinggian gunuang adolah padang rumpuik Puna nan punyo saketek kaanekaragaman hayati. Kayu Quinoa jo pohon Polylepis tadapek di lereang bawah gunuang api. Pohon-pohon tu mancapai katinggian 4 meter (13 kaki). Buruang sarupo Flamingo mambuek kalompok gadang di sakitar parairan tabukak. Salain itu tadapek kuciang gunuang Andes, viscachas selatan jo vicu\u00f1as.\nPotensi Supervulkan.\nGunung Uturunku alah indak mangalami erupsi sajak 270 ka. Adonyo deformasi nan tapusek pado gunuang Uturunku mambuek panaliti jo ilmuwan untuak malakuan panalitian di guanuang ko nan sbalunnyo saketek bana nan manaliti gunuang. Panalitan INSAR manunjuakan basonyo satiok taunnyo gunuang Uturunku mangalai pakambangan sakitar 1 inggo 2 cm per taun pado area 70 km di akhia taun 1990-an jo akumulasi magma di kadalaman 10 inggo 20 km. Pakambangan tu mambuek magma dalam gunuang Uturunku alah mauak ka dalam sistem magma vulkanik Altiplano\u2010Puna. Dek adonyo deformasi nan tapusek, gunung Uturunku manjadi pusat deformasi gunung api nan paliang lueh di bumi, sahinggo mulai banyak panaliti nan tibo untuak maambiak sampel tantang studi geokronologis, petrologi jo geokimia.\nPado taun 2009, dilakuan sabuah proyekbanamo \"Plutons\" nan tadiri dari kalangan seismolog, geofisika, geolog, pakar, jo mahasiswa untuak manaliti gunung Uturunku jo gunung Lazufre nan barado di pabatasan Chili jo Argentina. Panalitian tu manunjuakan basonyo gunuang Uturunku aktif baliak dek adonyo lubang-lubang ketek barupo fumarol. Tadapek 2 Ladang fumarol aktif nan muncua di puncak Uturunku. Fumarol tu mamproduksi sulfur jo gas-gas lainnyo nan suhunyo kurang dari 80 derajat celcius. Muncuanyo tanah putiah dakek puncak gunuang Uturunku dek parubahan termal sakitar puncak jo adonyo magma nan aktif bakambang sakitar 1 meter kubik per detik.\nRuang magma nan tabantuak taisi magma, salain itu, muncua banyak gampo bumi mikro, sahinggo tajadi pakambangan di gunuang Uturunku. Sadolah parubahan tu dapek diindikasian basonyo di maso nan akan tibo, gunuang Uturnku dapek mangalai erupsi jo muncua Supervulkan nan baru. Hal itu didukuang dek studi lain, yaitu gampo bumi di sakitar puncak gunuang tajadi sabanyak 2,6 gampo per jam inggo maksimum 14 gampo bumi per jam jo kadalaman sakitar 4 km. "}
{"id": "327757", "revid": "7250", "url": "https://min.wikipedia.org/wiki?curid=327757", "title": "Suku Krui", "text": ""}
{"id": "327758", "revid": "7250", "url": "https://min.wikipedia.org/wiki?curid=327758", "title": "Xu Xi", "text": "Xu Xi \u8a31\u7d20\u7d30 (dibaco Shu-Si) adolah saurang panulih nan lahia di Hong Kong taun 1954 dari urang tuo nan berkewarganegaraan Indonesia kini ko inyo tingga di New York. Xu xi adolah salah saurang panulih dari Hong Kong nan tanamo. Latar balakang transnasional mambuekmyo mampunyoi wawasan dampak perpindahan geopolitik jo akulturasi kabudayaan tahadok iduik urang nan kudian manjadi inspirasi inyo dalam manulih. Xu Xi manulih tantang Hong Kong jo bahaso Inggrih. \nLatar belakang.\nSalamo 18 tahun Xuxi tinggal di Hong Kong. Inyo baksimpulan indak mungkin bakarier sabagai panulih jikok taruih menetap di Hong Kong. Akhianyo inyo mamiliah manjadi warga negara Amerika Serikat pado tahun 1987. Xu Xi lahia dari orang gaek nan katurunan Cina berkewarganegaraan Indonesia. \nWalaupun lahia jo gadang di Hong Kong, inyo berkewarganegaraan Indonesia. Pado tahun 1987 sangkek baumua 33 taun inyo pindah kewarganegaan manjadi warga negara Amerika. Dalam satu wawancara jo Lily Rimmer dari \"The Glass Magazine\", Xu xi manjalehan saumua iduinknyo bagajolak untuak maninggaan Hongkong karano manyadari Hongkong jo Cino indak bisa manjadi tampek bakarya, sabab nagara tu nan manganuik komunisme. Dek nyo, Hong Kong punyo independensi nan aneh indak sapanuah independen dalam pemerintah. Xu xi manjalehan alasannyo bapindah kawarganegaran adolah pado tahun 80-an indak banyak panulih Hong Kong nan manulih dalam bahaso Inggirih. \nProses kreatif.\nXu xi mulai manulih sajak barumua tujuah atau lapan tahun. Esai paratamo tabik di rubrik anak di koran. Esai tu tantang pamandangan palabuhan Kong di malam hari dalam pandangan anak barumua sabaleh taun.\nXu xi manyalasaian kuliah S-1 di fakultas sastra Inggris di New York College of Plattsburg pada taun 1971-1974 malalui program beasiswa. Manuruik pangakuannyo, salamo 12 manampuah pandidikan formal, pelakaran bahaso Inggirih manjadi paliang inyo minaik i.\nLapek kuliah S-1, Xu xi pulang baliak ka Hong Kong jo mulai mancari karajo. Inyo malapeh karajonyo kudian maambiak kuliah Dia master seni rupa di Universitas Massachusetts Amherst pado taun 1981-1984. Dalam wawancaranyo jo Derek Alger dari Pif Magazine, alasan inyo kuliah seni baliak supayo batamu jo banyak panulih kreatif jo cara tamudah untuak itu adolah lewat visa pelajar.\nSabalun sapanuahnyo karajo di bidang penulisan, Xu xi mamiliki karier nan bagus di bagian pamasaran perusahaan internasional. Inyo bakarajo di Asia jo Amerika untuak babarapa parusahaan multinasional gadang jo manjabaik posisi manajemen di Dow Jones (\"Wall Street Journal\" Asia), \"Federal Express\", perusahaan Leo Burnett dan Pinkerton's. Posisi bidang pamasaran lain nan dipaciknyo adolah di maskapai Cathay Pacific, firma hukum \"Wall Street\" Milbank, Tweed, Hadley &amp; McCloy dan PDT Architects di Cincinnati. Pado taun 1998, setelah buku katigonyo tabik, inyo kalua dari karajo nan alahnyo rintih."}
{"id": "327759", "revid": "7250", "url": "https://min.wikipedia.org/wiki?curid=327759", "title": "Stella Gibbons", "text": "Stella Dorothea Gibbons, (Lahir 5 Januari 1902 di London - meninggal 19 Desember 1989 di London) adolah saurang penulis, novelis, penyair, penulis cerita pendek, jo jurnalis asal Inggris. Novel partamonyo, \"Cold Comfort Farm\" (1932) novel parodi nan maolok-olok kahidupan padesaan, sarupo nan tadapek dalam novel karya D.H. Lawrence, T. F. Powys, jo Thomas Hardy atau novel Mary Webb; \"Precious Bane\" jo\"The Golden Arrow\" maagiahnyo panghargaan \"The Femina Vie Heureuse\" jo manjadi tanamo.\nKahidupan pribadi.\nStella Gibbons lahia di Inggris, inyo anak partamo dari tigo badunsanak. Ayahnyo bakarajo di sebuah kota kumuah di Inggiris, jo kaluarga nan indak bahagia. Inyo manulih carito untuak mahibur sanak laki-lakinyo jo untuak malarian diri dari situasi tagang di dalam rumah. Ayahnyo mampakarajoan guru untuak datang ka rumah sampai umuanyo 13 tahun. Satalah itu inyo basakolah di sakolah khusus putri \"North London Collegiate School\". Gibbons kuliah di jurusan jurnalistik University College in London salamo duo tahun.\nTahun 1933 inyo manikah jo aktor jo pandendang Inggris Allan Bourne Webb (nan maningga di taun 1959) mereka punyo surang anak. Pado taun 1950, Stella Gibbons tapiliah manjadi anggota Royal Society of Literature. Stella Gibbons maningga di London pado 19 Desember 1989 pado usia 87 tahun.\nProses kreatif.\nGibbons alah manulih sajak inyo masih remaja nan dimulai mambuek carito untuak sanak saudaranyo. Kemampuan manulihnyo batambah sajak inyo karajo di taun 1923-1933 inyo karajo di London tapeknyo di \"British United Press\" sabagai dekoder telegram. Di sikolah inyo manjadi panulih profesional, baraja maedit naskan nan indak relevan sainggo mambuek pambaco tetap sanang untuak mambaco artikel. Stella Gibbon pandai dalam maolah data jo punyo intuisi jo pangamatan nan taham ditabha pulo nakainyo dalam panulisan. Gibbons juo kritikus drama jo literatur, reporter, jurnalis jo pangampu kolom mode di London Evening Standard. Gibbons karajo di The lady pado taun 1930 sabagai jurnalis, inyo manggunoa kamampuannyo nan manulih macam-macam untuak banyak hal. Babeda jo banyak panulih lainnyo, Gibbons labiah suko manulih ide, plot, jo catatan penting di dalam buku tulih daripado langsuang mangetik di mesin tik.\nSalamo taun 1930 Gibbons manulih limo novel, sarato dua antologi puisi, buku anak-anak, jo sajumlah carito pendek. \u00a0akan siang. \u00a0Novel-novelnyo umumnya ditarimo elok dek para kritikus jo pambaco, walau indak ado nan mandapek pujian jo paratian nan sarupo \"Cold Comfort Farm\" ; novel kaduo Gibbons, \"Bassett\" (1934), sarupo maulang kaji lamo dari novel sabalunnyo. \"Enbury Heath\" (1935) adolah kosan nan relati setia jo maso keteknyo jo kahidupan dewasa awal. \u00a0\"Miss Linsey dan Pa\" (1936) dek Nicola Beauman, dalam analisisnya terhadap dianggok sadang mamparodikan novel lesbian Radclyffe Hall tahun 1928 nan bajudul \"The Well of Loneliness\" . \u00a0Novel sabalun perang Gibbons nan tarakhir adolah yang \"Nightingale Wood\" (1935) - \"Cinderella yang baru\" --dan \"My American\" (1939), nan dek Oliver dianggok sabagai novel palarian sarupo varian karya Hans Christian Andersen , \"The Snow Queen\".\nGaya penulisan.\nKarya Gibbons di mato kritikus tanamo dek katajaman, cadiak, jo katarampilannyo inyo manarangan sesuatu. Kamampuan deskripsi nan kuaik tantu dek latar balakangnyo sabagai jurnalis. Dari siko pun Gibbons pandai manyampaian suasana jo mambangun karakter tokohnyo. Gibbons pandai manjadian humor sabagai bantuak protes, Nampak dari tulisannyo kebencian pado kaangkuhan jo sipaik manusia nan panuah pura-pura. \nGibbons pandai maolah emosi, nampaknyo emang iko adoalah sanjato inyo sabagai pangarang. Pergolakkan emosi yang tacamin dalam karya manuruik obituari \"Guardian\" Gibbons Richard Boston, manjadi reaksi emosi nan bagajolak dek karanon manyaksian kekerasan dalam kaluarhanyo . Tulisan Gibbons manganai kahidupan sahari-hari, namun iko mambueknyo indak dapek pengakuan sastra nan labiah luas. \nNamun gayanyo nan tageh, keluasaan batutua jo mancaritoan, indak banyak hiasan salain parodi, disanjuang dek Rachel Cooke. Gibbons pun dagiah juluak an \"musuah gadang, nan baparuik kambuang, sombong, jo talalu pambaok ati\". Samantaro kakurangan tulosan Gibbons, dalam bantuak prosa atau syair, indak punyo pareso. Inyo digambaran sabagai urang nan punyo \"kamampuan nan masuak ka dalam parasaan urang lain, mambolak baliak an emosi nan indak biaso\" dek analis. \nBabarapo puisi Gibbons mancaritoan raso cintonyo pado alam raya jo kasadaran kemanusian untuak masalah kahidupan jo lingkungan. Sarupo pancamaran lauik, jauah sabalun urang sadar jo banyak nyo kampanye tentang lingkungan sarupo jaman kini. Dalam ringkasan kritis dari puisi Gibbons, Loralee MacPike manggambaran lirik pusi nan ringa, condong ka arah klasik, jo kuno sasakali timbua kecerdasan bertutur sarupo inyo manulih novel. \nPenghargaan.\nNovel partamanyo \"Cold Comfort Farm\" dianugrahi \"Prix \u200b\u200b\u00c9tranger\" , kategori novel asiang dari hadiah sastra Prancis nan tanamo, \"Prix \u200b\u200bFemina\". Gibbons manang malawan karya dari duo panuih nan alah bapangalaman, Bowen jo Rosamond Lehmann . \u00a0Hasia iko pulo manggaduan bagi Virginia Woolf, nan pulo pamanang \"Prix \u200b\u200b\u00c9tranger\" , inyo sangai berang lalu manuli ka Bowen: \"Ambo sangaik berang mancaliak mereka maagian 40 euro ka Gibbons; kini, angku jo Rosamond dapek manyalahannyo \""}
{"id": "327760", "revid": "139", "url": "https://min.wikipedia.org/wiki?curid=327760", "title": "Silek Lanyah", "text": ""}
{"id": "327762", "revid": "18030", "url": "https://min.wikipedia.org/wiki?curid=327762", "title": "Siti Nurhaliza", "text": "Siti Nurhaliza binti Tarudin (Jawi: \u0633\u064a\u062a\u064a \u0646\u0648\u0631\u0647\u0627\u0644\u064a\u0632\u0627 \u0628\u0646\u062a \u062a\u0627\u0631\u0648\u062f\u064a\u0646; ) atau nan labiah dikatahui sabagai Siti Nurhaliza adolah saurang panyanyi, pelakon badarah Melayu bakabangsoan Malaysia."}
{"id": "327763", "revid": "12718", "url": "https://min.wikipedia.org/wiki?curid=327763", "title": "L\u014d\u02bbihi Seamount", "text": "L\u014dihi Seamount (atau L\u014d\u02bbihi) adolah gunuang api bawah lauik aktif sakitar 35 km (22 mil) di lapeh pantai tenggara pulau Hawaii. Bagian atehnyo sekitar 975 m (3.000 kaki) di bawah permukaan lauik. Gunuang bawah lauik ko ado di sisi sampiang Mauna Loa, gunuang api parisai paliang gadang di Bumi. L\u014dihi, nan bararti \"panjang\" di Hawaii, adolah gunuang api baru dalam rantai gunuang gantuang Hawaii-Kaisar, sarangkaian gunuang api nan mambentang sakitar 6.200 km (3.900 mil) barat laut L\u014d\u02bbihi. L\u014d\u02bbihi jo gunuang api lainnyo dari rantai gunuang laut Hawaii-Kaisar adolah gunuang api hotspot nan tabantuak jauah dari bateh lempeng tadakek. Namo tu diagiahan dek Kenneth O. Emery, saurang geolog Amerika-Kanada, untuak mananoi bantuaknyo nan mamanjang.\nL\u014d\u02bbihi mulai tabatuak sakitar 400.000 tahun nan lalu jo diapkiroan mulai muncua di ateh parmukaan lauik sakitar 10.000-100.000 taun dari kini. Pado puncaknya, L\u014d\u02bbihi barado labiah dari 3.000 m (10.000 kaki) di ataeh dasa lauik, manjadiannyo labiah tinggi dari gunuang St. Helens sabalun malatuih pado taun 1980. Tadapek komunitas mikroba nan baragam di sakitar lubang hidrotermal L\u014dihi.\nPado musim paneh taun 1996, sabanyak 4.070 gampo bumi tacataik di L\u014d\u02bbihi. Gampo tu mambuek parubahan bagian di gunuang 10 inggo 13 kilometer persegi (4 inggo 5 mil persegi) dari puncak gunuang. Gunuang api ko tetap relatif aktif sajak taun 1996 jo dipantau dek United States Geological Survey (USGS). Hawaii Undersea Geological Observatory (HUGO) manyadioan data real-time tantang L\u014d\u02bbihi antaro taun 1997 jo 1998. L\u014d\u02bbihi terakhir malatuih pado taun 1996, sabalun sajumlah gampo bumi malando katiko musim paneh tu.\nKarakteristik.\nGeologi.\nJarak antaro puncak Mauna Loa nan labiah tuo jo puncak L\u014d\u02bbihi adolah sakitar 80 km nan marupoan pakiroan daerah titiak paneh Hawaii. L\u014d\u02bbihi tadiri dari area puncak jo tigo lubang kawah, zona ratak sapanjang 11 km mamanjang ka utara dari puncak, sarato zona ratak sapanjang 19 km mamanjang dari tenggara ka puncak. Kawah lubang puncak tuu dinamoi Lubang Barat, Lubang Timur, jo Lubang Pele nan talatak di selatan puncak. Dindiang Lubang Pele tagak satinggi 200 m nan tabantuak pado Juli 1996 sasudah Pele's Vent, wilayah hidrotermal dakek puncak L\u014d\u02bbihi runtuah manjadi cakungan gadang. Dindiang kawah Lubang Pele leba rato-ratonyo 20 m nan manunjuakan kawahnyo pernah tarisi lava dulunyo. Panalitian menunjukkan basonyo zona ratak utara jo selatan nan mambuek bantuak ammanjang pado gunuang indak punyo lapisan sedimen. Hal itu mambuktian Gunung L\u014dihi aktif.\nL\u014d\u02bbih talatak tapek di ateh titik paneh, samantaro gunuang api nan labiah tuo di pagunungan Hawaii alah mambaoknyo ka barat lauik dek pagerakan lempeng nanbapindah sakitar 4 inci per taun. Puncak L\u014d\u2018ihi satinggi 969 m di bawah parmukaan lauik. Volumenyo 1.700 km\u00b3 nan barado di anataro tahap pakambangan pra-perisai jo perisai. Pakambangan L\u014d\u02bbihi samo sarupo gunuang api lainnyo di Hawaii. Hal iko manjadian L\u014d\u02bbihi rancak dipalajari untuak maliek pakambangan gunuang nan alah lamo aktif sabalunnyo. L\u014d\u02bbihi dipakiroan akan naiak ka ateh parmukaan lauik jo manjadi pulau sakitar 10.000 inggo 100.000 taun lai.\nAktiviitas.\nL\u014dihi adolah gunuang api mudo jo cukuik aktif, walaupun kurang aktif daripado K\u012blauea nan ado di dakeknyo. Dalam dekade tarakhia, sajumlah gampo bumi dikaikan jo L\u014dihi. Aktivitas seismik tingkek randah nan tacataik di L\u014dihi sajak 1959 tadapek duo atau sapuluah gampo per bulan. Aktivitas ko ditambah pulo dek adonyo sakalompok gampo bumi nan tacataik inggo ratusan gampo. Sabagian gadang gampo bumi terjadi di bagian barat daya L\u014d\u02bbihi pado taun 1971, 1972, 1975, 1991-92 jo 1996. Stasiun seismik tadakek bajarak sakitar 30 km (20 mil) dari L\u014d\u02bbihi, di pantai selatan Hawaii. Paristiwa seismik nan magnitudonyo di bawah 2 acok tacataik, tapi lokasinyo indak dapek tapek ditantuan sarupo katiko tajadi gampo gadang. HUGO yang talatak di sisi L\u014dihi, mandeteksi gampo bumi sapuluah kali labiah banyak daripado nan dicataik dek stasiun seismik gunuang api Hawaii (HVO).\nEkologi.\nMikroorganisme.\nTadapek lingkungan bakteri pangoksidasi basi, nan disabuik FeOB, bakambang di gunuang ko. Contoh dari spesies ko yaitu Mariprofundus ferrooxydans, anggota kelas Zetaproteobacteria. Sajumlah komunitas mikroba mangaliliangi lubang Pele di gunuang ko. Laboratorium Panalitian Bawah Lauik Hawai\u02bbi (HURL), Pusek Panalitian NOAA untuak Hawaii jo Pasifik Barat, mamantau jo manaliti sistem hidrotermal sarato mampalajari komunitas mikroba ko. National Science Foundation (NSF) mandanai ekspedisi untuak maambiak sampel ekstrofil ka L\u014d\u02bbihi pado taun 1999. Mikroba ko mangalilingi lubang basuhu 160 \u00b0 C nan tamasuak organisme sarupo jelly baru. Sampel dikumpulan untuak baraja di NSF's Marine Bioproducts Engineering Centre (MarBEC). Pado taun 2001, Pisces V mangumpuan sampel organisme jo mambaoknyo ka parmukaan untuak dipalajari. Pusek Riset Bawah Lauik Nasional NOAA jo Pusek Teknik Bioproduk NSF bakarajo samo untuak maambiak sampel jo manaliti bakteri lokal jo ektrofil archaea. Palayaran FeMO kaampek (Fe-Oxidizing Microbial Observatory) tajadi salamo Oktober 2009.\nMakroorganisme.\nKahidupan lauik nan mauni parairan di sakitar L\u014d\u02bbihi indak baragam sarupo kahidupan di gunuang lain nan kurang aktif. Ikan nan tadapek di dakek L\u014d\u02bbihi tamasuak jinih Celebes monkfish \"(Sladenia remiger\"),jo baluik Cutthroat, \"Synaphobranchidae\". Invertebrata nan tadapek di daerah tu tamasuak duo spesies endemik di lubang hidrotermal yaitu udang bresiliid (\"Opaepele loihi\") dari famili Alvinocarididae (dijalehan pado taun 1995), jo caciang pogonophoran. Panyalaman dilakuan sasudah sarangkaian gampo pado taun 1996 indak dapek manamuan udang atau caciang tu baliak.\nDari tahun 1982 inggo 1992, panaliti di kapa selam Hawai\u02bbi Undersea Research Laboratory mamoto ikan, Johnston Atoll, jo Cross Seamount pado kadalaman antaro 40 m (130 kaki) jo 2.000 m (6.600 kaki). Sajumlah spesies nan diidentifikasi di L\u014d\u02bbihi adolah panampakan nan abru tarekam di Hawaii, yaitu coffinfish Tassled (\"Chaunax fimbriatus\"), jo monkfish Celebes."}
{"id": "327764", "revid": "7646", "url": "https://min.wikipedia.org/wiki?curid=327764", "title": "Saturnalia", "text": "Saturnalia adolah festival Romawi kuno untuak manghormati dewa Saturnus, nan diadoan pado tanggal 17 Desember di kalender Julian inggo 23 Desember. Parayoan dilakuan di Kuil Saturnus, di Forum Romawi, jo di pajamuan umum. Jinih parayoannyo sarupo batuka hadiah, bapesta taruih-manaruih, bajudi jo suasano karnaval nan maubah norma sosial sosial Romawi. Kabiasoan nan umum adolah pamilihan \"Rajo Saturnalia\", nan akan mamarintah urang-urang jo harus diikuikan. Hadiah nan dipatukaan biasonyo patuang ketek nan tabuek dari lilin atau tambika nan disabuik sabagai sigillaria. Panyair Catullus manyabuik hari parayaoan tu sabagai \"hari paliang elok\".\nSaturnalia dirayaoan salamo bulan Attik Hekatombaion pado patangahan musim paneh. Manuruik sabagian urang Romawi, Saturnalia adolah simbol pambebasan jiwa ka dalam kaabadian. Saturnalia mungkin alah mampangaruhi sajumlah kabiasoan parayoan di Eropa Barat nan tajadi di patangahan musim dingin, khususnyo tradisinan takaik jo Natal, Feast of the Holy Innocents, jo Epifani. Sacaro khusus, tradisi Natal Eropa Barat nan mamiliah \"Lord of Misrule\" mungkin baaka ka parayoan Saturnalia.\nAsa Mulo.\nSaturnalia sacaro kasaluruhan indak dijalehan dari awal inggo akhia di dalam sumber kuno. Pamahaman modern tantang festival ko disatuan dari sajumlah kaisah nan bahubuangan jo banyak aspek. Saturnalia adolah latar dramatis karya Macrobius, saurang panulih Latin dari zaman kuno nan marupoan sumber utamo informasi tantang festival ko. Dalam sabuah interpretasi karya Macrobius, Saturnalia adolah festival cahayo nan mangarah ka titiak baliak matoari musim dingin, lilin dilambangan sabagai pancarian pangatahuan jo kebenaran. Pambaruan cahayo jo kadatangan taun baru dirayouan di Kakaisaran Romawi, Dies Natalis Solis Invicti, jo \"Ulang Taun Matoari nan Indak Takalahan\", pado 23 Desember.\nPopularitas Saturnalia balanjuik inggo abaik ka-3 jo ka-4 M, sarato katiko Kakaisaran Romawi barado di bawah kakuasaan Kristen. Banyak kabiasoan di Saturnalia nan disusun baliak jo mampangaruhi parayoan musiman Natal jo taun baru. Saturnalia mangalami reformasi gadang pado 217 SM, sasudah Patempuran Danau Trasimene, katiko Romawi mangalami kakalahan dek Carthage salamo Parang Punisia Kaduo. Sasudah bakonsultasi jo buku-buku Sibilin, inyo mangadopsi \"ritus Yunani\", nan mangenalan parayoan nan dilakuan jo caro Yunani. Parayoannyo sarupo pajamuan umum, jo mamakiakan io Saturnalia nan manjadi ciri khas parayoan tasabuik.\nKagiatan.\nBagian peilipis utamo patuang Saturnus biasonyo diikek jo wol untuak manandoan kebebasan dalam hari Saturnalia. Ritual resmi dilakuan sasuai jo ritual Yunani (ritual graecus). Pangorbanan dirsesmian dek saurang imam nan kapalonyo indak tatutuik. Dalam ritual Romawi, saurang imam mangorbanan capato velato nan kapalonyo ditutuik jo togan khusus nan dilipek. Prosedur ko biasonyo dijalehan dek asimilasi Saturnus nan bamitra dari Yunani, Cronus. Urang-urang Romawi acok mangadopsi jo manafsiran baliak mitos-mitos Yunani, ikonografi, jo bahkan praktik kaagamaan untuak dewanyo surang. Katiko kapalo imam indak ditutuik toga, bisa manjadi kabalikan dari sasuatu nan normal.\nSasudah pangorbanan, Senat Romawi maatua sabuah lectisternium, yaitu sabiah ritual asa Yunaninan biasonyo malatakan gambar dewa di sofa mewah, saolah-olah dewa tibo jo aktif dalam Saturnalia. Pajamuan umum (convivium publicum) pun dilakuan sasudah itu. Saturnalia adolah hari libur untuak sadolah karajo. Sakolah ditutuik, kagiatan olahraga dibarantian, pangadilan indak ado sidang, jo indak ado deklarasi parang nan dibuek di hari tu. Sasuah ritual publik, parayoan dilanjuikan di rumah. Pado tanggal 18 jo 19 Desember, nan marupoan hari libur publik, satiok kaluargo mangadoan parayoannyo. Inyo mandi labiah capek jo mangorbanan babi untuak dewa bumi.\nParayoan.\nSaturnalia ditandoi dek parilaku nan batuka. Budak dijamu dek makannan nan biasonyo hanyo buliah dimakan dek tuannyo. Tuan jo budaknyo pun makan basamo, ado pulo sumber kuno nan manyabuikan basonyo tuanyo lah nan manyajian makanan tu ka budaknyo. Katiko Saturnalia, budak diizinan pulo untuak indak manghormati tuannyo tanpa adonyo ancaman hukum.\nToga, pakaian khas warga negara Romawi nan laki-laki disiapan untuak pakaian katiko makan malam dek karano warnanyo nan warna-warni dianggok labiah lamak digunoan katiko malam. Urang Roma nan bastatus warga negara biasonyo indak manggunoan panutuik kapalo, tapi untuak Saturnalia manggunoan pilleus, topi karucuik nan manandoan basonyo urang tu bebas. Budak manggunoan topi nan samo untuak manandoannyo sabagai budak nan bebas. Salain laki-laki Romawi, nan padusinyo ikuik pulo marayoan Saturnalia. Nan padusi labiah bebas basosial jo nan laki-laki, tamasuak adonyo padusi panghibur katiko tu.\nBajudi.\nBiasonyo bajudi dilarang untuak sadolah rakyaik, tamasuak budak. Tapi katiko Saturnalia, sadolah urang buliah bajudi manggunoan koin. Tuan jo budak dudak basamo untuak bajudi. Saluruah kota manjadi tampek hiburan nan rami jo hiruak-pikuak. Namun ado rumah-rumah tapalosok di vila Laurentine nan dijadian tampek baistirahat dari malam nan rami tu. Di rumah tu indak akan ado urang-urang nan mamakak, bajudi, basorak-sorak jo nan mambuek karamian.\nBatuka Hadiah.\nPada tanggal 19 Desember katiko Saturnalia manjadi hari batuka hadiah. Hadiah nan dipatukaan biasonyo sarupo patuang-patuang tambikar atau lilin nan disabuik sigillaria nan khusus dibuek untuak hari tu. Anak-anak manarimo hadiah mainan dari urang-urang. Salain patuang jo mainan, ado pulo hadian lain nan dipatukaan sarupo dadu, buku ketek, kotak pitih, sikek, tusuak gigi, topi, pisau baburu, kapak, lampu, bola, minyak arum, pipa, babi, sosis, buruang beo, meja, galeh, sendok, pakaian,jo topeng. Bos atau urang nan bapangkek biasonyo maagiahan gratifikasi (sigillaricium) ka klien atau bawahannyo untuak manolongnyo mambali hadiah.\nIo Saturnalia.\nUngkapan io Saturnalia adolah teriakan khas atau salam festival, awalnyo dimulai sasudah pajamuan umum pado 17 Desember. Kato seru io (Yunani \u1f30\u03ce, \u01d0\u014d) dibaco jo duo suku kato (i pendek jo o panjang) atau sabagai suku kato tunggal (i manjadi konsonan Latin j nan dibaco y\u014d). Io Saturnalia manjadi saruan ritual nan emosional. Biasonyo digunoan aktiko maumuman kamangangan atau marayoan Bacchus, tapi bisa jo untuak manandoi sabuah lawakan.\nSasudah Saturnalia.\nSasudah diapuih dari kalender resmi, Saturnalia balanjuik manjadi parayoan sekuler lamo. Sarupo nan ditulih dek William Warde Fowler, Saturnalia alah maninggaan jajaknyo di kabiasoan abaik patangahan jo modern nan tajadi sakitar titiak baliak matoari musim dingin. Wakatu itu, tanggal kalahiran Yesus nan sabananyo indak dikatahui tanggalnyo, tapi pado abaik kaampek Masehi, Paus Julius I (337-352) maresmian tanggalnyo dirayoan pado 25 Desember, sampia sarupo jo parayoan Saturnalia. Sajumlah spekulasi manyabuikan basonyo alasan Paus mamiliah tanggal tu untuak mambuek alternatif Kristen untuak Saturnalia.\nDi Parancih jo Swiss pado abaik patangahan, saurang anak laki-laki akan tapiliah sabagai \"uskup untuak sahari\" pado tanggal 28 Desember (\"the Feast of the Holy Innocents\") sarato mangaluaan dekrit sarupo gambalo Saturnalicius. Maso jabatan anak laki-laki uskup tu barakhia pado malam hari. Kabiasoan tu tajadi di sadolah Eropa Barat, tapi ado variasi di tiok wilayah. Di sajumlah wilayah bagian Prancis, salamo maso jabatan uskup untuak anak laki-laki, ulamo nan sabananyo akan mamakai topeng sabagai kabiasoan di tradisi Saturnalia.\nSalamo pariode akhia abaik patangahan jo awal Renaisans, banyak kota di Inggririh mamiliah \"Lord of Misrule\" pado wakatu Natal untuak mamimpin Feast of Fools. Kaabiasoan tu dikaikan jo Twelfth Night atau Epiphany. Tradisi umum di Eropa barat adolah manjatuahan kacang, koin, atau token ketek lainnyo ka dalam kue atau puding, sia nan dapek manamuannyo akan manjadi \"Rajo (atau Ratu) Kacang\". Salamo Reformasi Protestan, reformis barusaho maubah bahkan maapuih prraktik-praktik samacam tu, inyo manyabuiknyo sabagai \"popish\". Urang-urang Puritan malarang \"Tuan Misrule\" di Inggirih, salanuiknyo kabiasoaan tu mulai hilang, walaupun kacang di raga-raga masih batahan di Skandinavia.\nPado patangahan abaik ka-19, tradisi batuka hadiah dihiduikan baliak di negara-negara Inggirih sabagai bagian dari \"kabangkitan Natal\" yang tersebar luas. Siso-siso parayoan Saturnalia mungkin masih dilestarian dalam sajumlah tradisi nan kini dikaikan jo Natal. Tradisi batuka hadiah katiko Natal manyarupoi tradisi Romawi maagiah sigillaria jo maiduikan lilin manyarupoi tradisi Romawi dalam menyaloan obor jo lilin. Salain itu, Saturnalia jo Natal samo-samo bahubuangan jo makan-makan, minum, banyanyi, jo manari."}
{"id": "327767", "revid": "73", "url": "https://min.wikipedia.org/wiki?curid=327767", "title": "Pensi", "text": ""}
{"id": "327768", "revid": "577", "url": "https://min.wikipedia.org/wiki?curid=327768", "title": "Kolkalsiferol", "text": ""}
{"id": "327769", "revid": "12718", "url": "https://min.wikipedia.org/wiki?curid=327769", "title": "Kolekalsiferol", "text": "Kolekalsiferol atau nan labiah tanamo jo vitamin D3 adolah sajinih vitamin nan dibuek dek kulik katiko lah tapajan cahayo matoari sarato bisa didapek dari makanan. Vitamin ko dapek baguno untuak maubek panyakik kakurangan vitamin D (defisiensi vitamin D) atau panyakik lain nan takaik, cando riketsia. Salin itu, baguno pulo untuak maubek hipofospatemia, hipoparatiroidisme, jo sindrom Fanconi. Walau baitu, vitamin ko kurang efektif kok digunokan dek urang jo gangguan ginjal barek. Vitamin D alah tamasuak dalam ubek wajib ado di layanan kasihatan manuruik daftar ubek WHO. Salain untuak manusia, vitamin ko dalam dosis tinggi dapek dipakai untuak racun mancik. \nVitamin D bisa didapek tubuah jo suplemen oral ataupun malalui sinar UVB dari matoari. Dari makanan, vitamin D bisa didapek dari ikan, talua, ati jawi, jo keju. Vitamin D nan alah diubah dalam tubuah dapek baguno untuak maningkekan panyerapan kalsium di usus. Dosis vitamin D nan bakalabiahan dapek mambuek muntah, kabobolan, lamah bdan, sarato paniang. Risiko lainnyo bisa muncua batu ginjal.\nBiokimia.\nKolekasliferol marupokan ciek dari limo bantuak vitamin D. Kolekalsiferol surang pado dasanyo adolah bantuak indak aktif. Inyo manjadi aktif malalui proses hidroksilasi salamo duo kali: partamo di liver, dek bantuan CYP2R1 atau CYP27A1 untuak barubah manjadi kalsifediol (25-OH vitamin D3). Nan kaduo proses hidroksilasi di ginjal jo bantuan CYP27B1 nan maubahnyo manjadi kalsitriol (1,25-(OH)2vitamin D3). Lalu, hasia parubahannyo dikabek di darah jo protein pangabek vitamin D (\"vitamin D-binding protein\").\nKolekalsiferol marupokan satu-satunyo jinih vitamin nan bisa didapek dari tubuah. Walau baitu prosesnyo manjadi aktif paralu bantuan pulo dari sinar UVB. Kolekalsiferol mulonyo babantuak prekursor 7-Dehidrokolesterol di dalam epidermis kulik. Malalui reaksi elektrosiklik, UVB nan bagalombang 290 inggo 315 nm, mahasiakan (sintesis) previtamin D3 (pre-kolekalsiferol) pado di galombang antaro 295 inggo 200 nm.\nSinar matoari nan basinar UVB didapek antaro pagi jo siang ari. UVB nan efektif bagantuang pado wakatu, cuaca, musim, sarato lokasi awak barado. Rono kulik pun mampangaruahi lamo pajanan matoari untuak bisa efektif mambantuak vitamin D3. Rato-rato paralu 5\u201330 minik, duo kali sapakan untuak efektif. Pado urang barono kulik labiah galok, labiah banyak wakatu pajanan untuak labiah efektif. Baitupun di daerah nan kurang pancahayoan matoarinyo, paralu wakatu labiah lamo.\nMedis.\nKolekalsiferol nan sacaro alami ado dalam tubuah sangaik baguno untuak maatua kadar kalsium jo mamparancak kasihatan tulang jo pakambangannyo. Sabagai ubek, dapek dimakan sabagai suplementasi harian atau untuak maubek defisiensi vitamin D (kakurangan vitamin D). Ciek gram saroman jo 40.000.000 (40x106) IU.\nJumlah suplemen nan diparalukan satiok urang bisa babeda-beda, bagantuang pado fisiologi tubuah, pajanan matoari, barek badan sarato rono kulik. Pado kondisi normal, maksimal paralu 4.000 IU dalam sahari. Pado urang jo panyakik riketsia, jumlahnyo bisa labiah banyak lai. Dalam sakali pakai paralu dimakan atau disuntik 300.000 IU inggo 500.000 dalam sahari. \nPado panalitian meta-analisis taun 2007 disimpulkan baso konsumsi harian 1000 inggo 2000 IU dapek managah atau mangurangi risiko kanker kolorektal. Pado panalitian taun 2008 didapek baso jo 400 IU, indak ado efek dari suplementasi jo risiko kanker. Baru didapek efek pado dosis 1000 IU. Walau baitu, suplementasi vitamin D3 alun disarankan untuak managah kanker dengk efeknyo masih ketek.\nPambasmi amo.\nAmo cando mancik dapek dibasmi jo mamakai kolekalsiferol. Mancik jo pengerat lainnyo labiah lamah jo kolekalsiferol dalam dosis tinggi dibandiangkan binatang lainnyo. Kolekalsiferol dalam dosis tinggi mambuek tubuah mancik maalami hiperkalsemia (kadar kalsium tinggi dalam darah) nan mambuek jaringan lunak mangareh (kalsifikasi) inggo akhianyo gagal ginjal, gangguan jantuang, hipertensi, gangguan saraf, jo gangguan tabuang cerna. Efek ko muncua dalam 18-36 jam sasudah tamakan dek mancik."}
{"id": "327770", "revid": "577", "url": "https://min.wikipedia.org/wiki?curid=327770", "title": "Vitamin D3", "text": ""}
{"id": "327771", "revid": "12718", "url": "https://min.wikipedia.org/wiki?curid=327771", "title": "Klorokuin", "text": "Klorokuin adolah ubek nan biaso dipakai untuak maubek malaria di daerah nan masih sensitif jo efeknyo. Babarapo jinih malaria ataupun babarapo daerah alah resisten (indak sensitif; indak manjua) jo ubek ko sainggo paralu ubek lain. Indonesia surang dilaporkan alah resistensi klorokuin dalam maubek malaria. Salain untuak malaria, ubek ko baguno juo untuak amebiasis (infeksi amuba) di lua usus, rematoid artritis (rematik), jo lupus. Untuak ibu hamil, ubek ko relatif aman. Pado taun 2020, ubek ko ditaliti juo sabagai ubek COVID-19.\nIndikasi.\nKlorokuin alah lamo dipakai untuak maubek sarato maambek malaria dari jinih \"Plasmodium vivax\", \"Plasmodium ovale\", jo \"Plasmodium malariae\". Namun, di daerah tatantu ubek ko indak dipakai walau dek malaria jinih tasabuik dek alah indak manjua (resisten) sainggo tiok daerah nan endemis malaria paralu rutin mamareso kaefektifan ubek ko. Salain itu CDC (\"Center for Disease Control and Prevention\") marekomendasikan untuak indak lai manggunokan klorokuin sacaro tungga, tapimusti dikombinasikan jo ubek lain supayo efektif.\nSalain untuak malaria, klorokuin dapek dipakai untuak maubek panyakik lainnyo, cando amebiasis jo panyakik rematik. Pado amebiasis atau infeksi dek parasit amuba, klorokuin manjadi piliahan katiko ubek metronidazol atau nan sagolongan jo inyo indak efektif salamo limo ari. Samantaro pado panyakik rematik, klorokuin sacaro ringan dapek manakan sistem imun nan bakarajo sacaro bakalabiahan. \nEfek sampiang.\nEfek sampiang nan didapek dari klorokuin di antaronyo mato buram, mual, muntah, paruik managang, sakik kapalo, mancoro, bangkak di kaki, sasak angok, kulik pucek, lamah otot, pardarahan, gangguan pandangaran jo jiwa. Klorokuin juo dapek mamunculkan raso sarupo paik sarupo logam di lidah sarato kalainan irama jantuang sarupo datak jantuang malambek inggo gagal jantuang. Dapek pulo tajadi kakurangan komponen darah sainggo pamakaian ubek ko paralu pamantauan dotor.\nPado ibu nan manganduang, ubek ko indak manunjuakan potensi bahayo pado janin nan dikanduang sainggo masih dapek diagiah sabagai ubek paambek malaria. Adopulo sajumlah kaciak klorokuin nan kalua malalui aia susu ibu. Walau baitu, masih aman untuak anak.\nPanalitian kini ko.\nPado akhia bulan Januari 2020, panaliti Cino manyimpulkan baso pado panalitiannyo klorokuin nampaknyo cukui maambek efek buruak dari virus SARS-CoV-2 virus. Otoritas kasihatan di Cino, Korea Selatan, jo Italia marekomendasikan panggunoannyo pado pasien untuak maubek sacaro eksperimental. Dilaporkan juo baso ubek ko dikontraindikasikan pado pasien jo gangguan jantuang atau diabetes."}
{"id": "327772", "revid": "73", "url": "https://min.wikipedia.org/wiki?curid=327772", "title": "Daftar Warisan Budaya Takbenda di Sumatera Barat", "text": ""}
{"id": "327773", "revid": "12718", "url": "https://min.wikipedia.org/wiki?curid=327773", "title": "Hiosin hidrobromida", "text": "Hiosin hidrobromida atau disabuik juo scopolamin adolah ubek nan dipakai untuak maubek mual jo muntah, baiak dek mabuak di pajalanan atau dek sasudah tindakan operasi. Ubek dipakai juo sabalun tindakan operasi supayo indak banyak liua nan kalua. Ubek ko tasadio dalan bantuak ubek makan, ubek suntik, ataupun ubek tempel. Ubek barefek sasudah 20 minik pamakaian dan batahan inggo 8 jam. Hiosin marupokan ubek golongan antimuskarinik nan bakarajo jo maambek efek asetilkolin dalam sistem saraf.\nHiosin partamo kali ditamukan pado taun 1881 nan kudian baru dipakai untuak tindakan bius (anestesi) pado kiro-kiro taun 1900-an. Ubek ko alah masuak juo dalam daftar ubek wajib jo pantiang manuruik WHO. Ubek ko tabuek dari tumbuahan famili solanaceae nan dulunyo tanamo untuak ubek psikoaktif.\nIndikasi.\nUbek ko banyak dipakai dalam dunia medis. Dalam tindakan operasi, ubek ko dipakai untuak mangurangi produksi aia liau sainggo indak manutuik saluran angok di tangah tindakan operasi. Di lua tindakan operasi, ubek ko dipakai untuak mailangan raso mual jo muntah. Ubek ko baguno pulo untuak maubek usus, ginjal, atau saluran ampadu nan managang nan ditandoi jo raso padiah di area paruik. Salain itu, dapek pulo dipakai untuak maubek paradangan mato.\nKontraindikasi.\nUbek ko dikontraindikasikan untuak diagiah ka ibu manganduang. Hiosin dari hasia panalitian dapek malewati plasenta sainggo ubek ko tamasuak ubek kategori C nan aratinyo babahayo untuak janin. Ubek ko anyo buliah diagiah katiko kondisi ibu sadang babahayo. Pado ibu nan manyusui, ubek ko juo kalua malalui aia susu ibu. Panggunoan pado urang nan berumua lanjuik paralu waspada dek efek sampiang ubek ko condong tampak dan dapek barisiko tajadinyo demensia (pikun).\nEfek sampiang.\nEfek sampiang nan umum muncua adolah raso kantuak, mato kabua, pupil maleba, jo muluik kariang. Ubek ko indak disarankan untuak diagiah pado urang jo glukoma suduik tatutuik ataupun usus tasumbek (\"bowel ubstruction\"). Pado kondisi dosis balabiah dapek disatoi jo gangguan irama jantuang, gata, inggo buang aia ketek taambek.\nPado kondisi kalabiahan dosis hiosin, pasien dapek diagiah fisostigmin (\"physostigmine\"). Fisostigmin marupokan ubek kolinergik nan manjadi antidotum hiosin dek dapek malalui sawar darah utak nan kudian bakarajo untuak maubek depresi sistem saraf pusek. Caro lain untuak maatasi kalabiahan dosis adolah dek tindakan suportif, pambarasiahan lambuang, sarato rangsang muntah."}
{"id": "327774", "revid": "577", "url": "https://min.wikipedia.org/wiki?curid=327774", "title": "Skopolamin", "text": ""}
{"id": "327775", "revid": "577", "url": "https://min.wikipedia.org/wiki?curid=327775", "title": "Hiosin", "text": ""}
{"id": "327776", "revid": "577", "url": "https://min.wikipedia.org/wiki?curid=327776", "title": "Scopolamine", "text": ""}
{"id": "327786", "revid": "12718", "url": "https://min.wikipedia.org/wiki?curid=327786", "title": "Pandemi Covid-19 di Thailand", "text": "Pandemi koronavirus 2019 di Thailand partamo bana tajadi sajak 13 Januari 2020 dan manjadikannyo nagara partamo di lua Cino nan malaporkan kasus takonfirmasi positif COVID-19. Pado mulo-mulo wabah di Thailand, kasus labiah banyak dek palancong nan barulang dari Cino. Kudian baru pado 31 Januari unutak partamo kali dilaporkan papindahan virus sacaro lokal antaro panduduak. Kasus maningkek tajam pado 6 Maret katiko balansuang patandingan Muay Thai di Stadion Tinju Lumpinee. Baru pado 26 Maret, Perdana Menteri Prayut Chan-o-cha mandeklarasikan darurat nasional, walau jam malam alun dibalakukan.\nGarih wakatu.\nJanuari.\nKasus partamo positif koronavirus 2019 dilaporkan dek Menteri Kasehatan Masyarakaik pado 13 Januari. Pasien adolah padusi 61 taun nan marupokan panduduak Wuhan. Inyo indak mangunjuangi Pasa Binatang Huanan, tapi tacataik bakunjuang ka pasa lainnyo. Wakatu itu inyo mangaluah soal tabuang angok nan sakik, damam, manggigia, jo sakik kapalo pado 5 Januari. Pado 8 Januari pai ka Thailand untuak mangunjuangi dunsanaknyo, tapi katiko di Palabuahan Udaro Suvarnabhumi inyo tadeksi jo pamantau suhu dan kudian dirawaik di rumah sakik. Ampek ari kudian hasia pamaresoannyo kalua dan positif.\nPado 22 Januari, kasus partamo pado warganegara Thailand dilaporkan dan marupokan kasus kaampek di Thailand. Pasien adolah padusi 73 taun nan baru pulang dari Wuhan dan dirawaik di Rumah Sakik Nakhon Pathom di Provinsi Nakhon Pathom. \nPado 31 Januari ado tambahan limo kasus hinggo total kasus positif di Thailand mancapai 19 kasus. Kasus masih didominasi dek urang bakawarganagaraan Cino.\nFebruari.\nPado 2 Februari, dotor-dotor dari Rumah Sakik Rajavithi, Bangkok, maumumkan baso inyo alah barasia maubek kasus barek covid-19 jo kombinasi ubek flu (oseltamivir) jo ubek HIV (lopinavir jo ritonavir). Hasianyo manunjuakan kondisinyo capek mambaiak dalam 48 jam sasudah diagiah ubek-ubek tasabuik. Namun, alun masih paralu panalitian labiah lanjuik soal kabarasilannyo pado kasus lainnyo.\nPado 4 Februari, pamarintah Thailand mangirim Thai AirAsia untuak maangkuik 138 warga nagaranyo nan sabalunnyo takuruang di Wuhan dek karantina wilayah. Di antaro nan diangkuik, ado anam urang nan paralu manjalani parawatan dek suhu tinggi. Salabiahnyo dikarantina di Markas Angkatan Lauik Sattahip salamo duo minggu. \nPado 15 Februari, kasus 35 adolah kasus partamo takonfirmasi positif pado tanago medis. Pasien adolah padusi 35 taun nan bakarajo di rumah sakik swasta. Dari panalusuran epidemiologi, didapek baso inyo idnak mamakai masker jo alaik palinduang diri katiko manangani pasien.\nMaret.\nPado 1 Maret, untuak partamo kali dilaporkan kamatian pado kasus positif. Mandiang adolah laki-laki 35 taun nan mulonyo didiagnosis damam dengue di rumah sakik swasta pado akhia Januari. Pado 5 Februari, inyo dirujuak sasudah dipareso nan hasianyo positif. Kondisi lah mulai marancak dan dianggap alah cegak sapanuahnyo pado 16 Februari. Pado 29 Februari, inyo maningga dalam kondisi paru rusak dek virus sarato kagagalan banyak organ.\nPado 22 Maret, Thailand malaporkan ado 188 kasus baru, kasus harian tatinggi sajak virus masuak ka Thailand. Pado 24 Maret, dilaporkan tigo kasus kamatian baru dan kasadonyo urang Thailand. 4 tanago medis dilaporkan tainfeksi pulo pado hari itu dek bakontak jo pasien nan manulak mancaritokan riwayaik pajalannyo.\nUpayo maambek panyebaran.\nSajak 3 Januari, Thailand alah mulai mambatasi pajalanan dari lua nagari. Dimulai dari limo palabuahan udaro internasional di Thailand, yaitu Suvarnabhumi, Mueang, Phuket, Chiang Mai, jo Krabi. Disusua Chiang Rai pado 24 Januari. Palabuahan-palabuahan udaro tasabuik malakukan panapisan (\"screening\") panompang, khususnyo nan tibo dari Cino. Pado 18 Februari, panompang dari Japang jo Singapura dilakukan pulo panapisan ketat sarupo jo panompang dari Cino. Pado 21 Februari ditambah jo panompang dari Hong Kong, Makau, Korea Selatan, jo Taiwan. Pambatasan pajalanan lauik juo dibalakukan.\nKementerian Kasihatan Masyarakaik Thailand pado 18 Februari sadang mangambangkan paralatan untuak bisa mandeteksi capek virus. Kudian dibuek pulo protokol pananganan covid-19. Pasien nan takanai pneumonia tapi indak jaeh panyababnyo sacaro otomatis dianggap kasus PDP (Pasien Dalam Pamantauan) covid-19, utamonyo di 8 provinsi nan acok disingggahi turis dari Cino (Bangkok, Chiang Mai, Chiang Rai, Chon Buri, Krabi, Phuket, Prachuap Khiri Khan, jo Samut Prakan).\nKementerian Kasihatan pun manatapkan daerah barisiko. Ado duo jinih, yaitu zona tainfeksi panyakik babahayo jo area nan batransmisi lokal. Zona tainfeksi panyakik babahayo ko antaronyo nagara-nagara jo kasus tinggi positif covid-19. Palancong dari nagara tasabuik musti manunjuakan surek bukti bebas covid-19, di antaronyo Cino, Korea Selatan, Italia, jo Iran. Untuak area nan batransmisi lokal adolah daerah-daerah dalam nagari Thailand. Sadoalah urang nan barasa dari tampek tasabuik musti maisolasi diri di rumah salamo 14 hari.\nPamarintah satampek pun mulai malakukan karantina wilayah sebagian, cando pamarintah Bangkok. Pamarintah Bangkok maumumkan untuak manutuik sagalo pusek bisnis sajak 22 Maret inggo 12 April 2020. Hanyo pasa swalayan, apotek, jo restoran nan manyadiokan layanan anta ka rumah sajo nan buliah bukak di mall.\nDampak.\nDampak pandemi di Thailand cukuik marato ka sadoalah bidang. Di bidang ekonomi banyak parusahoan nan mulai mamotong gaji karyawannyo. Panyadio jaso panabangan cando Bangkok Airways bahkan mangurangi jumlah panabangan sarato rute tabang. \nDi bidang pandidikan, sikolah sarato universitas ditutuik. Pado 29 Februari, pameran buku nasional jo internasional pun turuik dibatalkan. panutupan iko dilakukan sampai bateh wakatu nan alun ditantukan.\nDi bidang olahraga baragam alek jo patandiangan olahraga tingkek nasional jo internasional ditunda. Pado tayangan olahraga pun, patandiangan cando tinju hanyo buliah dilakukan tanpa panonton.\nDi bidang pariwisata, tampek wisata jo tampek-tampek lain nan dapek maimpun banyak urang alah ditutuik sajak patangahan Maret. Banyak even pariwisata nan musti dibatalkan dek bapotensi manjadi tampek panyebaran virus."}
{"id": "327793", "revid": "73", "url": "https://min.wikipedia.org/wiki?curid=327793", "title": "Cino Padang", "text": ""}
{"id": "327794", "revid": "16925", "url": "https://min.wikipedia.org/wiki?curid=327794", "title": "Pandemi Covid-19 di Indonesia", "text": "Pandemi koronavirus di Indonesia partamo kali dilaporkan pado 2 Maret 2020. Virus iko dibaok dari Japang.\nKasus kamatian COVID-19 di Indonesia talaporkan labiah tinggi daripado nagara-nagara lain di Asia Tenggara. Salain itu, angko kamatiannyo paliang tinggi di dunia. Panaliti dunia banyak nan manyimpulkan dek kurangnyo upayo pamaresoan sainggo banyak kasus nan indak tadeteksi sabalunnyo.\nKasus.\nJinih status.\nKementerian Kesehatan Republik Indonesia mambagi urang-urang nan taduga COVID-19 dalam babarapo tingkatan status.\nGarih wakatu.\nKasus WNI nan partamo kali takonfirmasi positif COVID-19 indak tajadi di dalam nagari. WNI tasabuik adolah surang asisten rumah tanggo nan bakarajo di Singapura. Sangkek tu inyo tapindah panyakik dari induak samangnyo pado bulan Januari 2020.\nFebruari.\nPado mulo 2 Februari, Pamarintah Indonesia maevakuasi 243 WNI dari Wuhan, Cino. Sangkek itu CIno alah mambalakukan karantina wilayah di Kota Wuhan. Sadoalah WNI tasabuik kudian dikarantina di Kapulauan Natuna salamo 14 hari dan dinyatokan negatif dari tajangkik virus.\nSampai bulan Februari, Indonesia masih alun malaporkan ado kasus takonfirmasi positif di wilayah kadulatannyo. Pado 7 Februari, Profesor Marc Lipsitch dari Universitas Harvard bakomentar baso ado kamungkinan alah taseba di Indonesia, tapi indak tadeteksi. Pandapeknyo ko dibantah dek Menteri Kasihatan Terawan Agus Putranto dan dianggap sabagai panyatoan maino.\nPado 24 Februari, ado sambilan WNI nan ado di kapa pesiar Diamond Princess dinyatokan positif takanai virus sainggo dikarantina di fasilitas parawatan di Japang. Kudian Pamarintah Indonesia mamulangkan jo mangarantina 68 anak buah kapa lainnyo, ditambah 188 dari kapa World Dream, di Pulau Sebaru Kaciak nan indak bapauni di Kapulauan Saribu, Jakarta.\nMaret.\nDuo kasus partamo positif COVID-19 di dalam nagari (Indonesia) diumumkan dek Presiden Joko Widodo pado 2 Maret. Kaduo pasien tingga di Kota Depok dan kudian dirawaik di RSPI Sulianti Saroso, Jakarta Utara. Kaduonyo tapindah dari warga nagara Japang nan dinyatokan positif di Malaysia.\nPado 10 Maret, Pamarintah Indonesia maumumkan total ado 27 kasus. Ado duo kasus, yaitu kasus 6 dan 14, nan alah dinyatokan negatif virus dan baru buliah dipulangan katiko dalam ciek pamaresoan lain hasianyo tatap negatif.\nPado 11 Maret, Pamarintah Indonesia maumukan tujuah kasus baru nan kasadonyo kasus impor. Ado ciek kasus maningga, yaitu kasus 25, dek komplikasi. Pasien kasus 25 adolah warga nagara Britania Raya nan maningga di RSUP Sanglah, Denpasar, Bali. Salain itu, ado pulo kasus taduga COVID-19 nan maningga di Surakarta, Jawa Tangah. Pado 13 Maret baru manunjuakkan hasianyo positif dan dinyatokan subagai kasus 50. Kasus 6 dan 14 alah buliah pulang dek hasia pamaresoan kaduo tatap negatif.\nPado 13 Maret, kasus partamo pado ari iko alah dinyatokan negatif COVID-19. Namun, untuak partamo kalinyo surang tanago medis maningga dunia. Total maningga alah mancapai ampek urang.\nPado 14 Maret, Pamarintah Indonesia malaporkan ado total 96 kasus. Lokasi kasus takonfirmasi positif antaro lain Provinsi DKI Jakarta, Tangerang di Banten, Bandung di Jawa Barat, Surakarta di Jawa Tengah, Yogyakarta di DIY, Pontianak di Kalimantan Barat, Manado di Sulawesi Utara, dan Bali. Pado ari ko total alah ado salapan urang cegak.\nPado 15 Maret, Pamarintah mamulangkan 238 WNI karantina di Natuna ka tampek asanyo masing-masing. Diumumkan pola soal pasien nan alah maningga tanggal 3 Maret baso dari hasia pamaresoannyo positif salapeh sabalunnyo negatif dan alah maindahkan panyakik ka anak jo bininyo.\nPado 17 Maret, alah ado 172 kasus positif di Indonesia. Badan Nasional Pananggulangan Bancano (BNPB) pun maumumkan papanjangan status darurat bancano COVID-19 salamo 91 ari inggo 29 Mei 2020.Pado 19 Maret, Patamuan Ijtima Ulama Dunia 2020 nan rencana ka diadokan di Gowa, Sulawesi Selatan, nan ka dihadiri banyak urang dari babagai nagara alah resmi dibubarkan. Kapolisian indak maagiah izin acara dek acara sarupo di Malaysia nan alah mamindahkan virus ka ratusan urang.\nPado 20 Maret, Presiden Jokowi maumumkan baso pamarintah alah mamasan 2 juta ubek avigan (favipravir) jo 3 juta klorokuin untuak diresepkan dotor ka pasien COVID-19. Hal iko mambuek masyarakaik awam barami-rami mambali klorokuin di pasaran. Presiden alahmanyampaikan baso alun ado antivirus nan maubek covid-19, sadangkan kaduo ubek ko alah diklaim barasia maubek dibabagai nagara.\nPado 21 Maret Pamarintah manjadikan Wisma Atlet Kemayoran sabagai rumah sakik darurat COVID-19. Pado 23 Maret, Presiden Jokowi maumukan ka maagiah insentif bulanan untuak tango medis nan manangani pasien COVID-19. Bantuan ubek jo alaik medis dari Cino alah tibo pulo di Lapangan Udaro Halim Perdanakusuma, Jakarta Timur. Di ari nan samo Ikatan Dotor Indonesia (IDI) maumumkan alah ado 6 dotor nan maningga dek manangani pasien COVID-19.\nPado 24 Maret, Presiden Jokowi mamutuihan untuak maapuih Ujian Nasional taun 2020 sabagai langkah maambek papindahan COVID-19. Pado ari ko alah batambah jumlah kasus positif manjadi total 685 kasus.\nPado 26 Maret, Gubernur DKI Jakarta Anies Baswedan mangatokan baso alah ado 50 tanago medis nan positif COVID-19 di Jakarta. Pado 31 Maret, jumlah kasus positif COVID-19 alah maningkek mancapai 1.528 kasus.\nApril.\nPado 4 April 2020, jumlah total kasus positif COVID-19 alah mancapai 2.092 kasus. Jumlah kasus nan maningga ado 191 kasus jo jumlah kasus nan alah cegak mancapai 134 kasus.\nTanggapan.\nPamarintah pusek.\nPamarintah Indonesia alah malarang sadoalah panabangan dari dan ka Cino sajak 5 Februari 2020. Sadoalah izin visa nan alah diagiah ka warga nagara Tiongkok pun alah diantian. Kudian dibalakukan pulo larangan masuak untuak palancong nan tingga atau alah tingga salamo 14 ari di Cino sarato panduduak Indonesia pun indak dianjurkan pai ka Cino.\nPambatasan pajalanan pun dipalaweh ka nagara-nagara jo jumlah tinggi kasus positif COVID-19, yaitu Korea Selatan, Italia, jo Iran. Paralu bukti sertifikat kasihatan nan sah untuak dapek masuak ka Indonesia. Salain itu, pamarintah alah manambah alaik pamindai suhu tubuah di palabuahan udaro jo palabuahan lauik untuak mambatasi palancong nan diduga positif COVID-19.\nPamarintah alah manabikkan limo protokol utamo takaik COVID-19, yaitu protokol kasihatan, protokol komunikasi, protokol pangawasan pabatehan, protokol area institusi pandidikan, sarato protokol area publik jo transportasi. Pamarintah pun alah manunjuak 132 rumah sakik rujuakan COVID-19 di sadoalah Indonesia pado 13 Maret. Basamoan jo hal itu, dibantuak pulo Gugus Tugas Percepatan Penanganan COVID-19 nan dipimpin Kapalo Badan Nasional Pananggulangan Bancano (BNPB) untuak mananggulangi pandemi sacaro nasional. Kudian ditatapkan juo pandemi COVID-19 sabagai bancano nasional.\nPamarintah Indonesia manyiapkan babarapo tampek untuak manampuang sarato manangani pandemi COVID-19. Pamarintah manunjuak Balitbangkes Kemenkes sabagai tampek konfirmasi sampel kasus COVID-19. Kudian pamarintah mampasiapkan Pulau Galang, Kepulauan Riau untuak tampek khusus pananganan pandemi. Dulunyo, pulau ko dipakai untuak tampek pangungs dari Vietnam.\nKabijakan lain dari dampak pandemi ko adolah praktik panjagoan jarak fisik (\"physical distancing\"). Hal iko dilakukan untuak maambek tapindahnyo virus sacaro labiah laweh. Labiah lanjuik, kabijakan ko dijalankan jo mambuek sikolah sarato kantua manjalankan aktivitasnyo dari rumah. Aktivitas ibadah nan maimpun urang banyak alah indak buliah dilakukan untuak maambek papindahan panyakik. Labiah lanjuik, sagalo acara atau alek nan mamanciang karamian dilarang untuak diadoan dan urang nan malangga dapek takanai hukuman pidana.\nKabijakan panjagoan jarak fisik kini alah dimasuakan dalam peraturan pamarintah dan tanamo jo istilah PSBB atau Pembatasan Sosial Berskala Besar. Kabijakan itu dibuek manuruik Peraturan Pemerintah No. 21 Tahun 2020 nan ditandotangani presiden pado 31 Maret. Teknisnyo dibuek dek Kemenkes malalui Peraturan Menteri Kesehatan No. 9 Tahun 2020 tantang Pedoman PSBB. Dalam padoman tasabuik diatua 6 kagiatan nan ka dibatasi, di antaronyo:\nPadoman PSBB manjalehan juo tantang hubuangan antaro pamarintah daerah jo pamarintha pusek dalam panantuan status PSBB. Pamarintah daerah buliah maajukan status PSBB di wilayahnyo ka Kemenkes jo manyaratokan hasia pamantauan jo panalitiannyo takaik dampak pandemi di wilayahnyo. Katiko sasuai, mangko menteri kesehatan nan maumumkan status PSBB pado wilayah tu. PSBB wujuiknyo babeda jo karantina wilayah (\"lockdown\") nan malarang samo sakali aktivitas warga ka lua rumah.\nPamarintah daerah.\nJakarta.\nSajak tanggal 13 Maret, Gubernur Jakarta Anies Baswedan maantian tabiknyo izin karamian, tamasuak untuak konser-konser internasional. Pado ari nan samo, tampek-tampek raun di Jakarta sarato museum-museum ditutuik aksesnyo salamo 2 pakan. Pado 14 Maret, gubernur mamutuihan untuak manangguahkan sadoalah kagiatan sikolah jo ujian salamo duo pakan untuak maambek panyebaran virus.\nPado 15 Maret, Pamarintah Provinsi DKI Jakarta manyiapan 1.00 tampek lalok untuak pasien dalam pangawasan (PDP) nan ka ditampekkan di fasilitas rawatan COVID-19 nan ditunjuak. Pado 16 Maret, transportasi masal di Jakarta mulai dikurangi jumlah rute, koridor, sarato jadwalnyo.\nJawa Barat.\nGubernur Jawa Barat Ridwan Kamil mamutuihan untuak manerapkan kabijakan baraja di rumah untuak anak sikolah dari sagalo janjang pandidikan. Pado 15 Maret, Pamarintah Provinsi Jawa Barat mangaluakan peta distribusi COVID-19 di Jawa Barat ka publik.\nPamarintah Provinsi Jawa Barat malakukan pamaresoan COVID-19 masal malalui metode pamaresoan capek (\"rapid test\"). Pamaresoan masal ko alah dimulai sajak pakan tarakhia bulan Maret 2020. Pamaresoan ko batujuan untuak manjariang sarato manantukan daerah nan paralu ditangani capek dari panyebaran virus. Pamaresoan masal dilakukan jo mautamokan daerah nan dakek ka ibukota, baru ka daerah lain di Jawa Barat. Pado 3 April, Gubernur Jawa Barat Ridwan Kamil malaporkan dari 15.000 pamaresoan alah didapek 667 indikasi positif COVID-19.\nSumatera Barat.\nPamarintah Provinsi Sumatera Barat sajak kasus konfirmasi positif mulai maningkek di daerah lain di Indonesia alah maimbau parantau-parantau Minangkabau untuak manahan diri dari pulang ka kampuang untuak maambek panyebaran ka dalam provinsi. Upayo lain nan dilakukan adolah maningkekan pamantauan bakeh palancong nan masuak malalui Palabuahan Udaro Internasional Minangkabau. Hasilnyo didapek pasien-pasien nan bastatus PDP dari panabangan internasional.\nSumatera Barat tamasuak provinsi nan balakangan talaporkan ado kasus konfirmasi COVID-19. Baru pado 26 Maret talaporkan ado kasus positif COVID-19 Hal iko disababkan dek alua pamaresoan nan musti mangirim sampel pasien ka Jakarta. Dek ikolah, Pamarintah Provinsi bakarajo samo jo Rumah Sakik Universitas Andalas untuak manjadi tampek pamaresoan sampek COVID-19 supayo mamangkeh wakatu tunggu konfirmasi hasia pamaresoan. Baru pado 19 Maret mandapek pasatujuan Kemenkes. Upayo lain adolah pambantehan aktivitas sikolah, kantua, sosial, jo agamo di Sumatera Barat. Pamarintah daerah pun maaliahkan dana nan sabalunnyo dianggarkan untuak Safari Ramadan, nan salamoko manjadi agenda wajib salamo Ramadan, ka pananganan COVID-19.\nKritik.\nIndak talok mandeteksi virus.\nAhli-ahli kasihatan dunia alah maingekan Indonesia baso ado kamungkinan gagal dalam identifikasi papindahan virus. Hal iko partamo kali disampaikan dek March Lipsitch, profesor epidemiologi di Universitas Harvad dan didukuang juo dek nagara-nagara barat sarato media masa lokal jo internasional. Indak ado kasus di Indonesia labiah dek alun tasadionyo fasilitas untuak mandeteksi virus. Kritik tasabuik sempat pulo direspon Menteri Kesehatan Republik Indonesia subagai bantuak maino.\nAnggaran untuak \"influencer\" media sosial.\nPamarintah bajanji maanggarkan dana Rp 72 miliar untuak mambayia influencer media sosial untuak mambuet urang lua tatap katuju pai raun ka Indonesia. Hal iko mandapek kritikan tajam dari panduduak Indonesia dan dinilai sabagai bantuak kaindakpahaman pamarintah jo kaadaan.\nTransparansi bamasalah.\nPresiden Indonesia Joko Widodo mamutuihan untuak indak maagiah rincian riwayaik pajalanan pasien nan alah takonfirmasi positif COVID-19. Hal iko dilakukannyo supayo masyarakaik umum indak panik dek pandemi. Walau baitu, upayo tasabuik mandapek kritik tajam dari baragam kalangan, mulai dari kalangan ekonom jo industri, aktivis HAM, inggo partai politik nan dinilai sabagai bantuak kurangnyo transparansi pamarintah dalam manangani kasus. Kritik lain juo datang dari Ikatan Dokter Indonesia (IDI) nan mamintak pamarintah untuak mangaluakan peta resmi pasebaran kasus positif dek alah banyak tanago medis nan tajangkik dari pasien-pasien nan dipareso.\nPamaresoan jo ubek.\nKritik lain adolah takaik protokol pamaresoan jo pananganan kasus COVID-19. Protokol tasabuik alun tasosialisasi sacaro baiak ka sadoalah fasilitas kasihatan sainggo banyak laporan pasien-pasien, utamonyo nan di Jabodetabek, kapayahan untuak bisa dipareso atau mandapek ubek. Rumah sakik nan manjadi rujuakan COVID-19 di Indonesia juo masih alun banyak nan mambuek banyak pasien manumpuak untuak dipareso.\nKabijakan.\nNagara-nagara di dunia alah banyak nan manjalankan karantina wilayah atau \"lockdown\" untuak wilayah nan bastatus zona merah. Kabijakan ko dinilai paralu dek ilimuwan-ilimuwan di Indonesia supayo kasus positif COVID-19 indak maningkek. Sabagian pamarintah daerah alah mulai manjalankan kabijakan ko untuak mambanduang aruih pulang rayo nan samakin dakek nan mamungkinkan parantau nan bastatus UTG mamindahkan panyakik. Tindakan sabagian pamarintah daerah ditanggapi dek Presiden Jokowi pado 16 Maret dan managehan baso kabijakan karantina wilayah adolah otoritas pamarintah pusek. Untuak mangganti karantina wilayah, pamarintah maimbau masyarakaik untuak malakukan panjagoan jarak fisik (\"physical distancing\"). Namun, manuruik profesor-profesor kadotoran Indonesia, hal iko alun cukuik untuak mambanduang panyebaran virus.\nLaboratorium pareso jo rujuakan nasional COVID-19.\nPado 16 Maret 2020, Menteri Kasihatan Terawan Agus Putranto manandotangani Keputusan Menkes Nomor HK.01.07/MENKES/182/2020 nan manatapkan 1 laboratorium rujuakan nasional COVID-19 jo 12 laboratorium pamaresoan COVID-19. Laboratorium Badan Panalitian jo Pangambangan Kemenkes (Balitbangkes) dtunjuak manjadi laboratorium rujuakan nasional COVID-19. Salabiahnyo, manjadi laboratorium pamaresoan COVID-19 manuruik wilayah karajonyo surang-surang.\nBalitbangkes bawenang untuk mangonfirmasi spesimen pasien COVID-19 nan didapek dari 12 laboratorium pamaresoan. Sasudah dipareso, hasianyo ditaruihan kan Ditjen Pencegahan jo Pangandalia Panyakik sarato Ditjen Palayanan Kasihatan. Urang nan ka dipareso alah ditangguang dek pamarintah. Walau baitu, ado syaraik-syaraik pareso, di antaronyo:\nDaftar 12 laboratorium pareso COVID-19 yaitu\nSalain kaduobaleh laboratorium di ateh, Kemenkes alah manyatujui pulo Laboratorium Biomedik Fakultas Kedokteran Universitas Andalas untuak malakukan pamaresoan COVID-19 dalam Surat Keputusan No. HK.01.07/MENKES/214/2020 pado tanggal 19 Maret 2020. Laboratorium ko alah disatujui pamaresoannyo pado 19 Maret 2020 nan malayani spesimen pasien COVID-19 di Sumatera Barat jo sakaliliangnyo.\nPautan lua.\nSitus web resmi pamarintah pusek\nSitus web resmi pamarintah daerah\nPeta rumah sakik rujuakan COVID-19\nSitus web lainnyo"}
{"id": "327797", "revid": "3044", "url": "https://min.wikipedia.org/wiki?curid=327797", "title": "Pandemi Covid-19", "text": "Pandemi panyakik koronavirus 2019\u20132020 atau tanamo jo pandemi COVID-19 adolah kajadian pandemi panyakik koronavirus 2019 (Inggirih: \"coronavirus disease 2019\", disingkek COVID-19). Panyakik ko disababkan dek koronavirus jinih baru nan banamo SARS-CoV-2. COVID-19 partamo kali dideteksi di Kota Wuhan, Provinsi Hubei, Cino pado bulan Desember 2019 salapeh babarapo urang maalami pneumonia tanpa sabab nan jaleh sarato prosedur parawatan jo vaksin nan diagiah kironyo indak efektif. Muncuanyo panyakik dipakirokan bahubuangan jo pasa grosir makanan lauik Huanan nan manjua binatang iduik. Saketeknyo 70% urutan genom SARS-CoV-2 samo jo SARS-CoV.\nPanyabab.\nFilogenetik jo taksonomi.\nVirus korona baru awalnya disimbolkan 2019-nCoV oleh WHO, dengan huruf \"n\" yang berarti \"novel\" atau baru, dan \"CoV\" yang berarti \"coronavirus\" atau virus korona. Virus ini tergolong dalam ordo Nidovirales, kaluarga Coronaviridae, jo genus Betacoronavirus (Beta-CoV). Genus betacoronavirus ko tadiri ateh ampek garih katurunan terdiri ampek garih katuruan (subgenus), nan ma 2019-nCoV samo jo SARS-CoV digolongan ka dalam garih katurunan B (subgenus Sarbecovirus). Virus 2019-nCoV marupoan spesies ka tujuah dalam keluarga Coronaviridae nan bisa menginfeksi manusia, salain 229E, NL63, OC43, HKU1, MERS-CoV, dan SARS-CoV. Pado 11 Februari 2020, Komite Internasional Taksonomi Virus (ICTV) maagiah namo virus ini koronavirus sindrom pernapasan akut berat 2 (\"Severe acute respiratory syndrome coronavirus 2\", disingkek SARS-CoV-2) nan marupoan galur dalam spesies SARS-CoV.\nGenom SARS-CoV-2 alah bisa diisolasi. Virus iko mampunyoi RNA jo panjang sakita 30 ribu pasangan basa. Urutan genom manunjukan bahwa SARS-CoV-2 mampunyoi tinkek kasamoan jo SARS-CoV sebesar 79,5% jo virus korona kalalawa sebesar 96%. Babarapo genom SARS-CoV-2 alah diisolasi jo dilaporan tamasuak BetaCoV/Wuhan/IVDC-HB-01/2019, BetaCoV/Wuhan/IVDC-HB-04/2020, BetaCoV/Wuhan/IVDC-HB-05/2019, BetaCoV/Wuhan/WIV04/2019, jo BetaCoV/Wuhan/IPBCAMS-WH-01/2019 dari Institut Nasional untuak Pengendalian dan Pencegahan Penyakit Virus, Pusat Pengendalian dan Pencegahan Penyakit Tiongkok (CDC Tiongkok), Institut Biologi Patogen, dan Rumah Sakit Jinyintan Wuhan.\nPanyebaran.\nAngka reproduksi dasar untuak panularan virus dari manusia ka manusia dipakiroan antaro 2 jo 4. Jumlah tasabuik manggambaran barapo banyak makaluk hiduik nan baru tarinfeksi nan mungkin manularan virus dalam populasi manusia. Virus korona baru lah dilaporan mampu mangirim rantai inggo ampek urang sampai kini ko.\nPado 22 Januari 2020, para ilmuwan dari Universitas Peking, Universitas Kedokteran Tradisional Tiongkok Guangxi, Universitas Ningbo jo Sakolah Tinggi Teknik Biologi Wuhan manabik an ciek artikel satalah maliek \"manusia, kelelawar, ayam, landak, tranggiliang, jo dua spesies ula\", nan manyimpulan bahwa \"2019-nCoV tampaknyo marupoan virus rekombinan antaro koronavirus kalalwa jo koronavirus nan asanyo indak dikatahui\"... dan ...\"ula adalah reservoir hewan satwa liar nan paliang mungkin untuak virus 2019-nCoV\" nan kudian manyeba ka manusia. Babarapo ilmuwan lain bapandapek bahwa 2019-nCoV dikambangan sabagai hasia dari \"virus gabungan antaro kalalawa jo ula.\nArtikel pracetak nan dipublikasian pado tanggal 23 Januari 2020 di jurnal bioRxiv nan ditulih dek peneliti dari Institut Virologi Wuhan, Rumah Sakit Jinyintan Wuhan, Universitas Akademi Sains Tiongkok jo Pusat Pengendalian dan Pencegahan Penyakit manyampaian bahwa virus korona iko kamungkinan barasa dari kalalawa, karano analisisnyo menunjuak an bahwa 2019-nCoV 96% identik di tinkek genom sacaro keseluruhan jo koronavirus kalalawa. Hasia penelitian alah manunjuak an bahwa virus 2019-nCoV masuak ka tubuah manusia melalui Reseptor ACE 2, samo sarupo virus SARS.\nKarakteristik panyakik.\nGejala pado tampilan klinis.\nGejala COVID-19 condong indak khas, bahkan dapek indak bagejala pado babarapo urang nan tainfeksi. Duo gejala nan paliang umum ado pado panyakik ko adolah damam (88%) jo batuak kariang (68%). Gejala lain nan kurang umum ado latiah, ado dahak, ilangnyo sensasi raso jo maidu (30% kasus), sasak angok, sakik di otot jo sandi, sakik tabuang angok, sakik kapalo, manggigia, batuak darah (hemoptisis), paruik mancoro, atau kulik kabiruan.\nOrganisasi kasihatan dunia malaporkan baso ado ciek dari anam urang nan ka sakik barek jo payah barangok. CDC Amerika Serikat (\"The US Centers for Disease Control and Prevention\") mambuek daftar gejala-gejala nan paralu pananganan capek. Gejala-gejala tasabuik antaro lain payah barangok, padiah di dado atau raso dado tatakan, pasian tibo-tibo, payah bajalan, jo wjah kabiruan.\nLabiah jauah pakambangan panyakiknyo dapek mamicu tajadinyo pneumonia (radang paru) barek, sindrom distres panapasan akut, sepsis, syok sepsis jo kamatian. Babarapo pasien nan tainfeksi dapek indak mamnculkan gejala nan pado pamerosannyo tatap takonfirmasi positif infeksi. Hal iko mandorong panaliti untuak manyarankan pamantauan jo pamaresoan pado urang nan alah kontak arek atau badakekan jo pasien takonfirmasi positif.. Maso inkubasi virus (maso antaro takanai jo muncua gejala) adolah ciek inggo 14 ari, jo rato-rato limo ari.\nPaambek jo pangandalian.\nRumah sakik khusus.\nSabagai usaho untuak pananggulangan virus korona ko, mako dibueklah sabuah rumah sakik khusus nan banamo Rumah Sakik Huoshenshan nan diparuntuakan juo untuak mangkarantina pasien sacaro khusus. Manuruik pambaritoan, Pamarintah Kota Wuhan alah mamintak ka sabuah badan usaha milik negara (China Construction Third Bureau Group) untuak marenovasi sabuah tampek akomodasi di Wuhan manjadi Pusek Terapi Virus nan dibangun sacaro capek pulo dibandiangkan jo katiko wabah SARS pado tahun 2003. Pado 24 Januari, pihak otoritas Wuhan marinci parancanaannyo, pamarintah satampek barancana membangun Rumah Sakik Huoshenshan dalam wakatu anam hari sajak pangumuman dan kamudian dapek dipakai pado 3 Februari 2020. Rumah sakik khusus tasabuik punyo 813 tampek tidua dan itu akan mamakan lahan salaweh 25.000 meter pasegi. Rumah sakik itu dibuek bapadoman ka Rumah Sakit Xiaotangshan, nan dibuek akibaik wabah SARS pado tahun 2003 nan lalu, Rumah Sakik ko dibangun hanyo dalam wakatu saminggu sajo. Media pamerintah satampek malaporkan bahwasanyo tadapek 1.500 pakarajo jo ampia 300 masin konstruksi di lokasi pado puncaknyo, sarato jo tim cadangan sakitar 2.000 pakarajo bakumpua.\nAsa mulo.\nWuhan adolah kota paliang gadang katujuah di Tiongkok nan populasinyo labiah dari 11 juta urang. Kota ko marupoan pusek transportasi utamo di Tiongkok bagian tangah, nan talatak sakitar 700 mil (1100 km) di sabalah selatan Beijing, di sabalah barat Shanghai, jo di sabalah utara Hong Kong. Di Palabuahan udaro Wuhan, tadapek panabangan langsuang ka sajumlah kota gadang di Eropa: anam kali panabangan mingguan ka Paris, tigo kali ka London, jo limo kali ka Roma.\nPado bulan Desember 2019, tajadi sakalompok kasus \"radang paru (pneumonia) nan alun jaleh panyababnyo\" nan dihubuangan jo pasa grosir makanan lauik Huanan. Di pasa ko ado ribuan kios nan manjua binatang sarupo ikan, ayam, buruang pegar, kalalawa, marmut, ula babiso, ruso bintiak, jo binatang lia lainnyo. Sasudah virus korona dikatahui panyabab panyakiknyo, muncua kacurigaan basonyo virus korona baru ko barasa dari binatang.\nSabagian virus korona punyo siklus di antaro binatang, tapi anam spesies diantaronyo barevolusi jo dapek mainfeksi manusia, sarupo nan ado pado sindrom pernapasan akut berat (SARS), sindrom pernapasan Timur Tengah (MERS), jo ampek virus korona lain nan manyebaban gejala pernapasan ringan sarupo pilek. Kaanamnyo dapek manular dari manusia ka manusia.\nPado tahun 2002, nan manjadian musang sabagai sumber virus, wabah SARS dimulai di daratan Tiongkok jo manjala inggo ka Kanada jo Amerika Serikat nan ditambah jo sajumlah panular super jo adonyo panabangan internasional. Akibaiknyo, labiah dari 700 urang maningga. Kasus SARS tarakhia dilaporan pado taun 2004. Katiko itu, pamarintah Tiongkok dikritik WHO dek lambek dalam manangani virus tu. Sapuluah taun sasudah SARS, panyakik virus korona takaik unta arab, yaitu MERS, mambuek labiah dari 850 urang maningga di 27 negara. Wabah virus korona dari Wuhan dikaikan jo pasa nan manjua binatang untuak dikonsumsi, sahinggo panyakik tu dicurigai barasa dari binatang. Hal itu mambuek cameh kok wabah virus korona baru ko mirip jo wabah SARS. Kakhawatiran tu batambah parah dek adonyo pakiroan sajumlah wisatawan nan nio balibur pado Taun Baru Imlek, nan dimulai pado 25 Januari 2020.\nDampak.\nCino.\nPariwisata di Cino dibateh dek karano katakuikan jikok virus korona manyeba luweh, tamasuak larangan kapado grup wisata domestik jo internasional. Banyak maskapai mambatalan atau mangurangi panabangan ka Cino jo babarapo panasihaik pajalanan (\"travel advisories\") mamparingekan warganyo untuak indak pai ka Cino. Banyak negara, tamasuak Prancis, Inggerih, Amerika Serikat jo Japang, alah maevakuasi warga negaranyo dari Wuhan jo provinsi Hubei. \nKabanyakan sakolah jo universitas alah mampapanjang maso liburan taunan hinggo patangahan Februari. Mahasiswa lua negeri nan tadaftar di universitas-universitas Cino alah pulang ka negara asanyo masiang-masiang karano takuik \nTaiwan.\nPado 6 Januari 2020, Pusek Pangandalian Panyakik Taiwan malakekan pamaresoan suhu untuak satiok panabangan langsuang dari Wuhan ka Taiwan. Sasudah Taiwan malaporan kasus partamo virus korona di Taiwan pado 21 Januari, Taiwan maningkekan status paringa pajalanan di Wuhan manjadi level 3, marekomendasian untuak mahilakan sado pajalanan nan indak pantiang ka Wuhan. Pado 24 Januari, pamarentah Taiwan mangumuman untuak samantaro wakatu malarang ekspor masker wajah salamo sabulan untuak pamakaian warganyo. Pado 2 Februari 2020, Pusek Komando Epidemi mamutuihan untuak manundo pambukaan sikolah dasar jo manangah 25 Februari jo barakhirnyo sikolah dasar jo manangah hinggo 14 Juli. \nJapang.\nPardana Menteri Shinzo Abe mangatoan bahwasanyo \"Virus korona baru punyo dampak gadang ka pariwisata, ekonomi jo masyarakaik kito sacaro sadoalahnyo\". Ado laporan mangecekan masker muko alah tajua habis ka sadoalah negara jo ado tekanan ka sistem parawatan kesehatan karano pamintaan untuak pamaresoan kasehatan maningkek. Kadai-kadai mangatoan stok muko habis dalam ciek hari. Urang Cino, atau urang nan diliek sarupo etnis Cino, malaporan tajadinyo diskriminasi di Japang karano urang Japang takuik dek kamungkinan panularan virus. Menteri Kasehatan alah manunjuakan jikok situasinyo alum mancapai titiak dimano urang bakumpua indak dibuliahan. \nVirus iko dipakiroan punyo dampak negatif ka parekonomian Japang. Analis dari Mitsubishi UFJ Financial Group maramalan dampak ekonomi dari wabah iko akan labiah buruak daripado SARS karano pariwisata mamainan paran nan labiah gadang dalam ekonomi Japang kini. Menteri ekonomi Yasutoshi Nishimura juo alah mamparingekan virus dapek badampak kuaik ka ekonomi Japang karano gangguan logistik jo operasi pabrik. Maskapai panabangan Japang alah mulai manangguahan panabangan ka Cino jo JTB, agen pajalanan tagadang di negara itu, alah mambatalan sadoalah tur ka Cino. Banyak parusahaan, tamasuak Toyota, alah mambarantian sadoalah lini produksinyo di Daratan Cino dan Honda alah maevakuasi sadoalah stafnyo dari Wuhan.\nS&amp;P Global mancatat parusahaan nan paliang takao iolah parusahaan nan mancakuik sektor pajalanan, kosmetik jo ritel nan paliang takanai dek pariwisata Cino. Tacatat jikok paningkekan panjualan masker muko jo alaik palinduang indak mungkin mangimbangi panurunan ekonomi nan tajadi.\nWabah iko tantunyo manjadi paratian juo karano Olimpiade Musim Paneh 2020 nan dijadwalan balangsuang di Tokyo mulai akhir juli. Pamarentah Japang ma.ambiak langkah pancagahan ekstra untuak mambantu maminimalisir akibek dari wabah virus iko. Panitia panyalanggara Olimpiade Tokyo jo Komite Olimpiade Internasional alah mamantau wabah tasabuik di Japang. \nAsia Tenggara.\nDiantaro negara ASEAN, Singapura dipakiroan manjadi salah ciek negara nan paliang takanai manuruik Maybank. Para ekonom mamparingekan wabah virus iko akan badampk pado ekonomi negara tasabuik, tatapi talalu capek untuak ma.agiah jawaban tatantu. Sektor pariwisata dianggok sabagai \"paratian langsuang\" salain dampak ka julur produksi karano gangguan pado pabrik jo logistik di daratan Cino. Singapura mangalami kapanikan mambali bahan kabutuhan pokok, jo masker, termometer, sarato babagai produk sanitasi maskipun alah dimintak dek pamarentahnyo untuak indak panik. Ekonom Maybank manilai Thailand sabagai negara nan paliang barisiko bana, dimano ancaman virus korona ka pariwisata mambuek nilai tuka Baht jatuah ka level tarandah dalam tujuah bulan.\nDi Malaysia, Para ekonom mampakiroan wabah iko akan mampangaruhi PDB negaranyo, aru padagangan jo investasi, harago komoditas, jo kadatangan wisatawan. Awalnyo, palombaan balap sapeda Le Tour de Langkawi dibatalan, tapi panyalanggaro manyatoan palombaan akan lanjuik ditaruihan sarupo biaso. Maskipun bakitu, duo tim basapeda, Tim Basapeda Hengxiang jo Tim Basapeda Giant, kaduonyo dari Cino, dielo dari ikuik sarato dalam palombaan karano takuik dek wabah virus korona. Karano situasi wabah nan samakin mamburuak, babarapo konser nan ka diadoan di Kuala Lumpur, sarupo Kenny G, Jay Chou, The Wynners, Super Junior, Rockaway Festival jo Miriam Yeung orong, jo konser boyband asa Korea Selatan Seventeen dibatalan.[] \nPardana Manteri Kamboja Hun Sen malakuan kunjuangan khusus ka Cino jo tujuan untuak manunjuakan dukuangan Kamboja kapado Cino dalam mamarangi wabah virus korona.[] \nAsia Selatan.\nDi India, ekono mampakiroan dampak jangka pendek dari wabah virus korona akan tabateh pado rantai pasokan konglomerat utamo, tautamo ubek-ubek, pupuak, oto, tekstil jo elektronik. Akibek taparah pado logistik padaganggan global juo dipakiron karano gangguan logistik di Cino, tapi karano risiko gabuangan jo katagangan geopolitik regional, parang padagangan nan labiah luweh, jo Brexit.[]\nDi Sri lanka, pangamek mampakiroan dampak ekonomi nan tabateh dalam jangka pendek pado sektor pariwisata jo transportasi.[]\n\"Pasien Nol\".\nPasien nol nan di takok sabagai panyabab pandemi iko iolah saurang amak panjua udang di Pasa Grosir Makanan Lauik Hunan, Wuhan Baumua di yang 57 taun banamo Wei Guixian. Mulonyo, pado 10 Desembar 2019, inyo maraso damam jo indak lamak badan. Inyo pareso badan ka klinik tadakek. Tapi, sasudah mamaresoan badan, inyo baliak pai mangaleh. Katiko itulah, SARS-CoV-2 manyeba. Sasudah itu, babarapo urang mangalami gejalo nan samo pado tanggal 31 Desember 2019, ado pambaritahuan mandasak di Wuhan tantang pneumnia nan indak dikatahui panyababnyo nan alah menyeba ka 25 urang."}
{"id": "327798", "revid": "12718", "url": "https://min.wikipedia.org/wiki?curid=327798", "title": "Panyakik koronavirus 2019", "text": "Panyakik koronavirus 2019 atau tanamo jo COVID-19 (Inggirih: \"Coronavirus disease-2019\") adolah panyakik dan disababkan dek virus SARS-CoV-2. Panyakik ko partamo kali dikataui di Wuhan, Cino, pado Desember 2019, nan kudian bakambang manjadi pandemi. Inggo 11 Juni 2020, dilaporkan alah ado 7,36 juta kasus di labiah dari 188 nagara jo teritori, sarato 416.000 kamatian. Ado 3,45 juta urang nan dilaporkan alah cegak.\nVirus nan manjadi panyabab panyakik ko taseba malalui kontak arek, paliang acok dek titiak liua (\"small droplets\") nan dihasilkan dek batuak, basin, bahkan babicaro. Virus lansuang tajatuah basamo titiak liau tadi, bukan malayang lamo di udaro. Virus dapek batahan dalam tubuah urang inggo mamunculan gejala dalam duo inggo 14 ari sajak partamo kali tapajan. Paliang mamindah dalam tigo ari partamo sasudah gejala muncua dan tatap juo bakamungkinan bapindah sabalun muncua gejala atau bahkan pado urang nan indak manunjuakkan gejala samo sakali.\nGejala umum dari panyakik ko antaro lain damam, batuak, latiah, sasak angok, sarato ilang kamampuan maidu jo maraso. Banyak kasus tajumpoi dalam kondisi gejala ringan, tapi adopulo nan alah bakambang manjadi gejala barek cando sindrom distres respirasi akut, kagagalan banyak organ, syok sepsis, inggo pambakuan darah.\nPanagakan diagonosis nan marupokan baku ameh (\"gold standard\") adolah malalui uji \"real-time reverse transcription polymerase chain reaction\" (rRT-PCR) dari sampel lendir nan didapek dari usap nasofaring (tabuang angok balakang iduang). Pamindaian tomografi komputer (CT-Scan) dado dapek dilakukan untuak manunjang diagnosis pado urang barisiko tinggi tapajan. Walau baitu, pamindaian tasabuik indak disarankan sacaro rutin. Upayo nan dapek dilakukan untuak maambek pamindahan panyakik ko adolah jo mancuci tangan, manjago jarak kontak jo urang lain, karantina atau isolasi diri, manutuik muluik katiko batuak, sarato manjago tangan dari manganai muko. Pamakaian masker kain disarankan untuak pamakaian umum di antaro urang nan sihaik atau indak bagejala. Samantaro pado urang nan manunjuakan gejala atau tanago medis, mamakai masker bedah atau masker medis lainnyo untuak maambek pamindahan sarato palinduangan diri.\nSajauah ko WHO manyatokan baso alun ado ubek jo vaksin nan spesifik pado panyakik ko. Pananganan panyakik dilakukan jo maubek gejala, parawatan pandukuang (suportif), isolasi, sarato uji cubo ubek. Panyakik ko diumumkan sabagai pandemi global dek WHO pado 11 Maret 2020. Inggo kini, pamindahan panyakik sacaro lokal alah tajadi di ampia sadoalah nagara di dunia.\nTando jo gejala.\nGejala paliang umum dari COVID-19 adolah badan mandamam. Tampilan damam pado tiok urang dapek babeda-beda, bahkan indak mandamam samo sakali. Walau baitu, katiko urang indak mandamam alun tantu inyo talapeh dari panyakik ko.\nGejala lain nan muncua adolah bautak, ilang salero makan, latiah, sasak angok, badahak banyak, sarato sakik otot atau pasandian. Gejala cando mual, muntah, atau paruik mancoro dapek pulo muncua di sabagian ketek urang. Gejala lain nan labiah jarang di antoronyo basin, iduang basalemo, padiah di tabuang angok, atau kalainan kulik. Pado babarapo kasus di Cino bahkan ado nan muncua sakik dado jo dado badabok-dabok sabagai gejala partamonyo. Bakurangnyo kamampuan maidu jo maraso dapek pulo muncua.\nSarupo jo panyakik mamindah lainnyo, ado tenggang wakatu antaro masuaknyo virus inggo muncuanyo gejala. Hal iko disabuik sabagai maso inkubasi. Maso inkubasi biasonyo balansuang antaro limo atau anam ari. Walau baitu, dapek pulo muncua dalam rantang sahari inggo ampek baleh ari. Pado 10% kasus dapek muncua dalam wakatu nan labiah lamo.\nPanyakik ko dapek pulo indak mamunculkan gejala samo sakali. Dek WHO, urang nan alah tamasuak virus dalam tubuahnyo, tapi indak mamunculkan gejala disabuik sabagai asimtomatik. Walau indak bagejala, urang nan asimtomatik dapek pulo manularan panyakik.\nDiagnosis.\nWHO alah mampublikasikan protokol pamaresoan untuak panyakik ko. Pamaresoan standar yaitu jo uji rRT-PCR. Pamaresoan ko dilakukan jo maambiak sampel lendir dari nasofaring atau tabuang angok balakang iduang. Kok indak bisa, buliah jo dahak atau lendir dari iduang. Hasia didapek dalam babarapo jam inggo duo ari. Panaliti dari Cino nan alah mandapek mandapek strain virusnyo mambagikannyo ka banyak laboratorium di banyak nagara supayo dapek mamareso surang. Pamaresoan lainnyo bisa jo sampel darah, tapi paralu duo kali ambiak jo rantang wakatu duo pakan.\nPanaliti dari Universitas Wuhan juo manyarankan untuak malakukan pamaresoan darah langkok samantaro pado kondisi indak bisa dilakukan pamaresoan COVID-19. Pasien nan kamungkinan tainfeksi mampunyoi gejala demam, pneumonia, hasia darah putiah nan normal atau randah, sarato ituang limfosit nan randah.\nSalain jo pamaresoan laboratorium, dapek pulo ditunjang jo pamindaian tomografi komputer (\"CT-Scan\") dado. Namun, pamindaian ko indak disarankan rutin. Pado pasien jo COVID-19 mampunyoi gambaran karuah kaco pado banyak lobus di kedua paru (\"bilateral multilobar ground-glass opacities\") jo distribusi perifer, asimetris, inggo ka posterior, nan umum pado infeksi awal. Pado kondisi panyakik nan samakin progresif, tampak dominasi subpleural, \"crazy paving\" (septum lobular manaba jo pangisian alveolar variabel), sarato konsolidasi (pamadekan).\nPado akhia 2019, WHO manambah kode ICD-10 untuak panyakik ko dalam kategori darurat jo kode kamatian dek infeksi SARS-CoV-2 takonfirmasi laboratorium jo U07.2 untuak kamatian manuruik diagnosis klinis COVID\u201119 tanpa konfirmasi laboratorium tainfeksi SARS-CoV-2.\nKomplikasi.\nPasien COVID-19 dapek maalami komplikasi cando pneumonia, sindrom distres panapasan akut, kagagalan banyak organ, syok sepsis, inggo kamatian. Komplikasi jantuang jo pambuluah darah dapek pulo muncua cando gagal jantuang, aritmia (gangguan irama jantuang), paradangan jantuang, inggo pambakuan darah. Ado 20-30% pasien nan takanai COVID-19 manunjuakan karusakan liver. Salain itu, kalainan saraf cando kajang, stroke, radang utak, inggo sindrom Guillan\u2013Barre (kailangan fungsi motorik saraf).\nPancegahan.\nUntuak mancegah jo mangurangi kamungkinan infeksi disaranan tetap barado di rumah, mailak poi-poi jo ba'aktivitas di tampek urang rami, acok mancuci tangan jo sabun jo aia salamo 20 detik, indak mamacik mato, hiduang, atau muluik jo tangan nan indak dicuci, sarato mampraktikkan higiene pernapasan nan elok. CDC marekomendasian untuak manutuik muluik jo hiduang mangunoan tisu katiko batuak atau basin jo mangunoan bagian dalam siku jikok indak tasadio tisu. Inyo juo marekomendasian higiene tangan nan tapek sasudah batuak atau basin. Strategi pambatasan fisik diparaluan untuak mangurangi kontak antaro urang nan alah tainfeksi jo karumunan gadang jo caro manutuik sakolah dan kantua, mambatasi pajalanan, jo mambatalan patamuan gadang . Perilaku pambatasan fisik juo maliputi manjago jarak dengan urang lain sajauh 6 kaki (sekitar 1,8 meter).\nKarano vaksin untuak SARS-CoV-2 baru tasadio paliang capek 2021, hal pantiang dalam pananganan pandemi panyakik koronavirus 2019 adola manakan laju panyabaran virus atau nan dikenal jo sabuikan malandai'an kurva pandemi. Hal iko dapek manurunan risiko tanago medis kawalahan dalam manghadapi lonjakan jumlah pasien, mamungkinan parawatan nan labiah elok untuak pandarito, jo ma'agiah wakatu tambahan hinggo ubek jo vaksin dapek tasadio dan siap digunoan.\nBadasa WHO, panggunoan masker hanyo direkomendasian untuak urang nan sadang batuan atau basin atau nan sadang manangani pasien taduga. Disisi lain, babarapo nagori marekomendasian individu sehat untuak mamakai masker, tautamo Cino, Hong Kong, jo Thailand.\nHal-hal nan pantiang untuak mancegah panyakik ko antaro lain tetap barado di rumah, kecuali untuak mandapekan parawatan di rumah sakik; mangunoan masker; manutuik muluik jo tisu katiko batuak jo basin; rutin mancuci tangan jo sabun dan aia; sarato mahindari babagai alaik rumah tanggo pribadi. CDC juo marekomendasian untuak mancuci tangan minimal 20 datiak sasudah baliak dari toiet, katiko tangan bakarek, sabalum makan, jo sasudah batuak atau basin. Tambahan rekomendasi barikuiknyo adola mangunoan penyanitasi tangan dengan kanduangan alkohol minimal 60% jikok indak tasadio sabun jo aia. WHO manyaranan supayo mahindari mamacik mato,hiduang, atau muluik jo tangan nan alum dicuci. Maludah di sumbarang tampek indak buliah.\nPanamoan.\nPado 11 Februari 2020, WHO mangumuman bahwasanyo \"Covid-19\" manjadi namo rasmi dari panyakik ko. Direktur WHO, Tedros Adhanom Ghebreyesus, mangatoan \"co\" iolah singkekan dari \"\"corona\" (korona), \"vi\" untuak \"virus\", \"d\" untuak \"disease\"\" (panyakik), jo \"19\" untuak taun partamo kali diidentifikasi (2019). Tedros mangatoan bahwasanyo namo tasabuik dipiliah untuak ma'ilak'an referensi ka lokasi geografis tatantu, spesies hewan atau kalompok urang. Sasuai jo rekomendasi internasional untuak panamoan dalam mancegah stigmatisasi.\nIndak sarupo WHO nan mangunoan huruf kapital sadoalahnyo (COVID-19), Kamus Gadang Bahaso Indonesia manyabuiknyo sabagai akronim jo tunduak pado katantuan panulisan akronim, yaitu indak mamakai huruf gadang kasadoalahnyo.\nSejarah.\nVirus panyobab Covid-19 diyakini sacaro alami dari binatang yaitu kaluwang malalui infeksi spillover dan manyeba ka manusia malalui parantaro satwa liar. Filogenetika mampakiroan bahwa SARS-CoV-2 muncua pado bulan Oktober atau November 2019.\nSabuah studi tahadok 41 kasus partamo Covid-19 nan alah dikonfirmasi, malaporan tanggal paliang awal timbuanyo gajalo pado 1 Desember 2019. Tajadinyo infeksi manusia partamo dilaporan di Wuhan, Hube, Cino. WHO sabagai Organisasi Kasehatan Dunia mampublikasian palaporan timbuanyo gajalo paliang awal tajadi pado tanggal 8 Desember 2019. Panularan dari manusia ka manusia alah dikonfirmasi dek WHO jo otoritas Cino pado 20 Januari 2020.\nManuruik sumber resmi Cino, kasus-kasus awal sabagian gadang takaik jo Pasar Grosir Makanan Laut Huanan, nan juo manjua binatang hiduik. Sampel binatang nan dikumpuan dari pasa makanan lauik alah dites dek Pusat Pangendalian dan Pancegahan Panyakik Amerika Serikat manunjuakan hasil negatif. Dari hasil virus partamo namun bukan tampek asa virus itu. Salain tuh, pado tanggal 18 Desember 2019 bukti lain ditamuan. Alah ditamuan jejak virus nan ado pado sampel limbah di kota Mila jo Turin, Italia."}
{"id": "327801", "revid": "7646", "url": "https://min.wikipedia.org/wiki?curid=327801", "title": "Margaret Murray", "text": "Margaret Alice Murray (13 Juli 1863 - 13 November 1963) adolah saurang pakar kabudayoan Mesir (egiptolog), arkeolog, antropolog, sijarawan jo pakar folklor nan lahia di Calcutta, Bengal Presidency. Baliau pernah pulo katiko mudonyo manjadi saurang perawat. Baliau mulai mampalajari bidang egiptologi di University College London (UCL) pado tahun 1894. Ekspedisi baliau dalam panggalian Petrie di Abydos, Mesir pado tahun 1903-1903 nan manamuan kuil Osireion jo panalitian tantang pemakaman Saqqara, mambuek baliau tanamo di bidang egiptologi.\nPado tahun 1898-1835, baliau bakarajo di Inggirih sarato manjadi padusi patamo nan manajdi dosen arkeologi di University College London (UCL). ariah Margaret Murray di bidang egiptologi jo arkeologi mambuek baliau tanamo sarato mandapekan gala \"The Old Old Woman of Egyptology\". Baliau mangambangan pulo minatnyo di folklor nan bamulo dari panggalian situs prasijarah di Malta jo Menorca pado tahun 1921-1931. Dek karano jariahnyo tu, baliau dapek gelar doktor kehormatan pado tahun 1927.\nKahidupan Awal.\nMaso mudo.\nMargaret Murray tingga basamo urang tuonyo, sanak padusinyo, jo amak dari ayahnyo di Calcutta. Pada tahun 1870, Margaret jo sanak padusinyo, Mary pindah ka Lambourn, Berkshire tampek pamannyo John. John marupoan saurang pandeta nan tingga basamo istrinyo nan banamo Harriet. Pamannyo mulai mangenalan tantang arkeologi ka Margaret katiko maajaknyo mancaliak monumen lokal disinan. Pado tahun 1873, ibu Margaret mambaok Margaret untuak pindah ka Bonn, Jerman. Disitu lah Margaret barajo bahaso Jerman sampai fasiah. Pado tahun 1875, Margaret pulang ka rumahnyo di Calcutta sampai tahun 1877. Tahun barikuiknyo Margareta pindah jo kaduo urang tuonyo ka Sydenham, London. Disinian Margaret banyak maabiahan wakatunyo di The Crystal Palace. Ayahnyo bakarajo di sabah parusahaan di London.\nPada tahun 1880, Margaret jo kaduo urang tuonyo baliak ka Calcutta jo tingga disinan salamo tujuah tahun. Salamo disitu, Margaret manjadi perawat di Rumah Sakit Umum Calcutta. Baliau pernah talibek dalam pananganan wabah kolera nan tajadi katiko itu. Pada tahun 1887 baliau baliak ka Inggirih ka tampek pamannyo. Baliau mulai manjadi pakarajo sosial nan baurusan jo urang-urang indak mampu disinan. Katiko ayahnyo pensiun, Margaret pindah ka rumah urang tuonyo di Bushey Heath, Hertfordshire inggo kamatian ayahnyo pado tahun 1891. Duo tahun sasudah tu, Margaret malakuan pajalanan ka Madras, Tamil Nadu, tampek Mary jo suaminyo.\nUniversity College London.\nMargaret disuruah dek ibu jo sanak padusinyo untuak mandaftar di jurusan egiptologi nan baru dibukak di University College London (UCL) di Bloomsbury, London. Jurusan tersebut dijalankan oleh arkeolog Sir William Flinders Petrie dan bapusek di Perpustakaan Edwards di UCL's South Cloisters. Margaret mamulai studinyo disinan pado bulan Januari 1894 katiko baumua 30 tahun. Disinan Margaret maambiak studi bahaso Mesir Kuno jo Koptik nan diajaan dek Francis Llewellyn Griffith jo Walter Ewing Crum.\nSalamo bakuliah disinan, Margaret mulai dakek jo Petrie, baliau manjadi ilustrator jo pambuek gambar laporan panggalian Petrie katiko di Qift, Koptos. Margaret mancubo mambuek jo malakuan panalitian patamonyo nan bajudul \"The Descent of Property in the Early Periods of Egyptian History.\" Panalittian tu ditabikan dalam Prosiding Biblical Archaeology pado taun 1895. Salanjuiknyo Margaret manjadi asisten Petrie, baliau acok pulo maisi jam palajaran linguistik surang diri. Pada taun 1898 baliau diangkek manjadi Dosen nan batugas maaja kelas bahasa di jurusan egiptologi. Dek karano itu lah Margaret manjadi dosen padusi patamo nan manjadi dosen arkeolog Inggirih wakatu itu. Sairiang bajalannyo wakatu, Margaret mulai maaja kelas sijarah, agamo, jo bahaso Mesir kuno. Murid-murid nan diaja Margaret ado nan bajariah di egiptologi pulo sarupo Reginald Engelbach, Georgina Aitken, Guy Brunton, jo Myrtle Broome. Salain manajdi dosen di UCL, Margaret maaja kelas egiptologi pulo di British Museum.\nSalamo manjadi dosen arkeolog, Margaret kurang bapangalaman di praktek lapangan, sahinggo pado tahun 1902-1903, Margaret malakuan pajalanan ka Mesir untuak bagabuang jo panggalian Petrie di Abydos. Sajak tahun 1899, Petrie jo istrinyo alah manggali di situs tu nan diambiak aliahnyo dari panyalidikan arkeolog \u00c9mile Am\u00e9lineau. Petrie maajaan caro manggali situs ka Margaret sacaro barulang. Katiko manggali di Abydos, Margaret manamuan Osireion, sabuah kuil nan digunoan untuak panyembahan dewa Osiris nan dibangun dek parintah Firaun Seti I salamo pariode Karajaan Baru. Margaret manulihnyo dalam laporan nan bajudul \"The Osireion at Abydos\" pado taun 1904.\nPado taun 1903-1904, Margaret disuruah dek Pterie baliak ka Mesir untuak mamulai panlitian di pamakaman Saqqara dakek Kairo, nan barasa dari zaman Karajaan lamo. Dek karano indak punyo izin untuak manggali situs, Margaret hanyo manyalin prasasti dari sapuluah makam nan alah digali labiah dulu dek Auguste Mariette pado taun 1860-an. Margaret manulihnyo dalam laporan nan bajudul \"Saqqara Mastabas I\" pado taun 1905. Kaduo laporannyo tu mambuek pangaruah egiptologi nan kuek dari Margaret."}
{"id": "327805", "revid": "12718", "url": "https://min.wikipedia.org/wiki?curid=327805", "title": "Fatemeh Rahbar", "text": "Fatemeh Rahbar (Parsi: \u0641\u0627\u0637\u0645\u0647 \u0631\u0647\u0628\u0631\u200e; 1964\u20132020) adolah surang politikus konservatif Iran nan manjabaik sabagai anggota Parlemen Iran nan mawakili Tehran, Rey, Shemiranat, jo Eslamshahr.\nDipiliah baru-baru ko dalam pamiliahan, Rahbar jatuah koma pado 6 Maret 2020 dek COVID-19 samaso wabah mulai manyeba di Iran. Pado 6 Maret 2020, baliau dikonfirmasi maningga dunia dek komplikasi dari panyakik itu."}
{"id": "327806", "revid": "12718", "url": "https://min.wikipedia.org/wiki?curid=327806", "title": "Abang", "text": "Abang atau azan ( ) marupoan panggilan ibadah bagi umaik Islam nan manandoan masuaknyo wakatu sumbayang fardu. Abang dikumandangan dek saurang nan disabuik bila atau \"muazin\". Kato abang adolah kosa kato khas Minangkabau. \nDalam bahaso Arab, abang barasa dari kato \"\u02beadzina\" () nan aratinyo \"mandanga, mamparatian, manginformasian tantang\". Panggilan kaduo sasudah abang dinamoan \"iqamah\", digunoan untuak maagih jawek bahasonyo sumbayang ka dimulai.\nLafal.\n! colspan=\"3\" | Pangulangan\n! rowspan=\"2\" | Lafal\n! rowspan=\"2\" | Transliterasi\n! rowspan=\"2\" | Tajamahan\n!DekSunni(Usali)\n!DekSyiah\n!DekZaydi"}
{"id": "327837", "revid": "5404", "url": "https://min.wikipedia.org/wiki?curid=327837", "title": "Adiwarna", "text": "Adiwarna adolah album studio kaampek Siti Nurhaliza. Album ko dirilis pado taun 1998."}
{"id": "327839", "revid": "7359", "url": "https://min.wikipedia.org/wiki?curid=327839", "title": "Hubei", "text": "Hubei (\u6e56\u5317; sabalunnyo Hupeh) adolah ciek provinsi nan bakuliliang dek daratan, di wilayah Cino Tangah, Republik Rakyaik Cino. Namo provinsi iko baarti \"utara danau\", dek lataknyo nan di utara Danau Dongting. Ibukota provinsi iko adolah Wuhan, nan bafungsi sabagai pusek transportasi utamo jo pusek politik, budaya, jo ekonomi di Cino Tangah."}
{"id": "327840", "revid": "55", "url": "https://min.wikipedia.org/wiki?curid=327840", "title": "Pasa grosir makanan lauik Huanan", "text": "Pasa grosir makanan lauik Huanan (Cino: \u6b66\u6c49 \u534e\u5357 \u6d77\u9c9c \u6279\u53d1\u5e02\u573a), acok disingkek pasa makanan lauik Huanan (Huanan aratinyo 'Cino Selatan'), adolah ciek pasa ewan jo makanan lauik iduik di Distrik Jianghan, Wuhan, Hubei, Cino. Pasa iko mandapek paratian media satalah ditantukan sabagai kamungkinan titiak asa pandemi koronavirus 2019-2020. Organisasi Kasihatan Dunia mandapek kaba pado 31 Desember 2019 tantang adonyo wabah pneumonia di Wuhan. \nDari 41 urang patamo nan dirawaik di rumah sakik karano pneumonia jo rasmi disabuik kanai infeksi SARS-CoV-2 badasa asia pamaresoan laboratorium pado 2 Januari 2020, duo partigonyo lai pai ka pasa iko. Pado 1 Januari 2020, pasa ditutuik untuak prosedur sanitasi jo desinfeksi. Tigo puluah tigo dari 585 sampel lingkuangan nan diparoleh dari pasa manunjuakan bukti panyakik koronavirus 2019 (COVID-19), manuruik Pusek Pangandalian jo Pancagahan Panyakik Cino."}
{"id": "327841", "revid": "175", "url": "https://min.wikipedia.org/wiki?curid=327841", "title": "Pandemi koronavirus 2019-2020", "text": ""}
{"id": "327849", "revid": "8445", "url": "https://min.wikipedia.org/wiki?curid=327849", "title": "Cindai", "text": "Cindai adolah album studio katigo Siti Nurhaliza. Album ko dirilis pado taun 1997."}
{"id": "327850", "revid": "2019111", "url": "https://min.wikipedia.org/wiki?curid=327850", "title": "Siti Nurhaliza binti Tarudin", "text": ""}
{"id": "327851", "revid": "12718", "url": "https://min.wikipedia.org/wiki?curid=327851", "title": "Kajuaraan Dunia Catur Padusi", "text": "Kajuaraan Dunia Catur Padusi (\"Women's World Chess Championship\") adolah kajuaraan untuak manantuan juara catur padusi di dunia. Kajuaraan iko didirian dek FIDE pado taun 1927 sabagai turnamen tungga nan diadoan basamo jo Olimpiade Catur. \nSijarah.\nPado tahun 1927 partamo sakali diadoan kajuaraan dunia catur padusi, Vera Menchik mamanangan patandiangan. Kamudian untuak salanjuiknyo, inyo manjadi juara batahan pado patandiangan salanjuiknyo pado taun 1930, 1931, 1933, 1935, 1937, dan 1939. \nPatandiangan nan dimanangkan dek Vera Menchik : \nPado tahun 1944-1950 indak ado disalanggaroan patandiangan dikaranokan Parang Dunia II. Patandiangan salanjuiknyo diadoan nan dimanangan dek Lyudmilla Rudenko dari Ukraina. Sasudah itu, sabuah sistem nan mirip kajuaraan laki-laki dibantuak, jo siklus calon untuak mamiliah panantang untuak ma adoki pamanang nan sadang bakuaso.\nPatandiangan sistem baru partamo kali diadokan di Moskow tahun 1952. Elisaveta Bykova manang kamudian malanjuikan untuak mangakahan Rudenko jo tujuah kamanangan, limo kalah, jo duo kali imbang untuak manjadi juara katigo. Turnamen salanjuiknyo dimanangan dek Olga Rubtsova. Aliah-aliah langsuang bamain, FIDE mamutuihan baso patandiangan harus diadokan antaro tigo pamain top di dunia. Rubtsova manang di Moskow pado tahun 1956, unggua ciek point dari Elisaveta Bykova, nan unggua limo point di ateh Lyudmilla Rudenko . Bykova mandapekan baliak gala manjadi juara pado tahun 1958 sarato mampartahankannyo katiko malawan Kira Zvorykina, pamanang pado tahun 1959.\nPatandiangan tahun 2010-2018.\nMulai tahun 2010, Kajuaraan Dunia Catur Padusi rencana akan diadokan satiok tahun jo format bagantian. Dalam babarapo tahun bahkan sampai 64 pamain KO akan digunoan, pado taun sabalumnyo hanyo manampilkan duo pamain katiko diadoan. Pado tahun 2011 patandiangan antaro juara 2010 Hou Yifan jo pamanang Grand Prix Padusi FIDE tahun 2009-2011. Sajak Hou Yifan mamanangkan Grand Prix, panantangnyo adolah Koneru Humpy. \nPado tahun 2011, Hou Yifan bahasia mampatahankan gala juara dunia padusi di Kajuaraan Dunia Catur Padusi di Tirana, Albania malawan Koneru Humpy. Hou mamanangkan tigo patandiangan jo bamain imbang limo dalam sapuluah patandiangan, sarato mamanangkan gala jo duo paatandiangan tasiso.\nPado tahun 2017, pamanang catur padusi adolah Tan Zhongyi nan barasa dari Tiongkok, Chino. Tan Zhongyi bahaisa manang ateh GM Anna Muzychuk.Tahun 2017 ko patandiangan disalanggaroan di Teheran, Iran.\nPamanang Dunia Catur Padusi.\nKajuaaran Dunia Catur Padusi ko alah dimulai sajak tahun 1927 sampai tahun 2017. Pado tahun 1944 sampai tahun 1950 indak ado dilaksanakan patandiangan dikaranokan ado Parang Dunia II."}
{"id": "327853", "revid": "12718", "url": "https://min.wikipedia.org/wiki?curid=327853", "title": "Niklosamid", "text": "Niklosamid adolah jinih ubek nan digunoan untuak maubekan infeksi caciang, baiak infeksi dek cacing pita, cacing pita lauak atau cacing pita jawi, tapi indak untuak caciang kremi atau caciang galang. Ubek ko bakarajo katiko basobok jo caciang di dalam tubuah. Niklosamid maambek proses glukosa, fosforilasi oksidatif, jo metabolisme anaerob pado caciang pita. Katiko caciang alah dibasmi dek ubek ko, inyo kalua malalui tinja. Niklosamid indak dijua bebas di pasaran, cuma bisa didapekan dari resep dotor.\nNiklosamid disobokan pado tahun 1958. Ubek ko alah ado pulo dalam daftar ubek esensial dari WHO (\"World Health Organization\"), ubek nan aman dimakan jo epektif diparaluan untuk kasihatan.\nPanyimpanan.\nNiklosamid disimpan di tampek nan suhunyo sasuai jo suhu ruangan, jauah an dari cahayo matohari langsuang. Ubek iko jan disimpan pulo di tampek nan lambok, takah kamar mandi atau di dalam tampek pandingin kulkas. Untuak labiah sasuainyo, simpan ubek iko di tampek nan dikecekan dek dotor atau perawat.\nEfek sampiang.\nKatiko mamakan ubek ado efek sampiang tatantu nan timbua sarato bisa babeda antaro ciek urang jo urang nan lain. Jikok efek sampiang nan timbua balabiahan, sagiro pai ka dotor atau rumah sakik nan paliang dakek.\nEfek sampiang nan bisa muncua jikok mamakan niklosamid, di antaronyo: "}
{"id": "327855", "revid": "51", "url": "https://min.wikipedia.org/wiki?curid=327855", "title": "Panipihan ozon", "text": "Panipihan ozon marupokan kondisi nan tajadi katiko atom bromin jo klorin basentuhan langsuang jo lapisan strafosfer bumi nan manyebabkan rusaknyo ozon. Ciek atom klorin bisa marusak labiah dari 100.000 molekul ozon. Ozon mampunyoi duo fungsi dalam kasaimbangan suhu di bumi, manyerap radiasi sinar UV dari matahari nan maangekkan lapisan stratosfer sarato manyerap radiasi sinar inframerah dari bumi nan efektif marangkap paneh di lapisan troposfer. Jikok lapisan ozon samakin manipih, ozon indak dapek manjalankan fungsinyo sacaro elok.\nParubahan iklim marupokan kondisi nan tajadi katiko bumi mangalami parubahan iklim drastis dalam kurun waktu lamo nan ditandoi jo parubahan suhu bumi, curah hujan, jo pola angin.\nOzon marupokan gas rumah kaco, jadi lubang ozon mambuek Antartika labiah dingin,maelo \"jet stream\" (angin nan mangalia capek, sampik, bakelok-kelok di atmosfer sarato bisa mancapai labiah dari 180 km/jam) angin barat nan mangaliliangi benua manjadi labiah dakek sarato labiah kancang ka Antartika. Hal iko alah maningkekan kecepatan angin, mambuek Antartika labiah dingin jo labiah kariang, manyeret zona cuaca Balahan Bumi Selatan lainnyo labiah jauah ka selatan.\nMode Anullar Selatan \"(\"The Southern Annular Mode) manggambarkan gerakan sabuk angin utara-selatan nan mangaliliangi Balahan Bumi Selatan. Dari analisa inti es didapekan informasi kalau angin iko adolah angin nan tajauh di selatan salamo saribu tahun. Karano zona iklim alah bageser ka selatan, pola curah hujan, suhu parmukaan lauik, jo arus lauik di wilayah gadang balahan bumi selatan alah bageser, nan badampak pado ekosistem darat jo parairan di Australia, Selandia Baru, Antartika, Amerika Selatan, Afrika, jo Samudra Selatan.\nBabarapo daerah mandapekan labiah banyak hujan jo babarapo manjadi labiah kariang, nan mampunyoi efek gadang pado tanaman jo hewan, tamasuak di bidang partanian. Di sisi barat Selandia Baru jo Amerika Selatan samakin kariang \u2013 pohon-pohon tumbuah kurang rancak, ado saketek aia dalam pambangkik listrik tanago aia. Pangariangan nan dialami Australia Barat kamungkinan takaik jo hal iko. Diwaktu yang samo, pantai timur Selandia Baru jo Amerika Selatan manjadi labiah basah, misalnyo, sahinggo tajadi paningkatan partanian di selatan Brasil. Jo caro nan samo, babarapo wilayah lauik manjadi labiah dingin jo labiah produktif jo babarapo manjadi labiah angek sarato kurang produktif.\nParubahan iklim global.\nParubahan iklim adolah parubahan jangka panjang dalam distribusi pola cuaca sacaro statistik sapanjang periode waktu. Parubahan iklim bisa manyababkan parubahan kaadaan cuaca rato-rato atau parubahan distribusi kajadian cuaca rato-rato. Misalnyo jumlah cuaca ekstrem nan samakin banyak atau saketek. Parubahan iklim iko dapek meangakibaikan parubahan suhu aia lauik di Samudera Pasifik nan disabuik El Nino jo La Nina. El Nino manyababkan musim kamarau panjang jo kakariangan di wilayah Indonesia. Samantaro di wilayah barat Amerika Selatan mangalami hujan labek. La Nina manyababkan musim hujan panjang di wilayah Indonesia, samantaro wilayah barat Amerika Selatan mangalami kakariangan.\nPanipihan Lapisan Ozon.\nLapisan ozon adolah lapisan nan ado di saluruah parmukaan bumi nan manganduang molekul ozon. Molekul tadiri dari tigo molekul okesigen. Talatak di lapisan stratosfer, bajarak sajauah 15-35 kiolometer di ateh parmukaan bumi. Dalam satiok 10 juta molekul udaro, hanyo ado tigo molekul ozon. Ozon iko bafungsi sabagai palinduang atau perisai bumi dari radiasi sinar ultraviolet Matoari. Panyabab manipihnyo lapisan ozon salah satunyo dari aktivitas manusia. Lapisan ozon bisa rusak karano senyawa kimia banamo chlorofluorocarbons (CFC). CFC adolah molekul nan manganduang karbon, klorin, jo fluorin. CFC barasal dari masin pandingin, gas aerosol, jo produk plastik. Jikok CFC kanai sinar ultraviolet, senyawa tasabuik tarurai manjadi senyawa nan manganduang klorin. Disitu beko akan nampak lubang-lubang ozon.\nPengaruh gejala atmosfer pada bumi.\nEs yang melelh menjadi air di lautan, akibatnya permukaan air laut membuat tanah yang tadinya daratan menjadi lautan. Pada 2017, dua gletser di Antartika Timur melelah hingga 18 juta ton per tahun. Es di Greenland pun juga mengalami hal yang sama, meleleh hampir sejuta ton setiap harinya. Jika pemanasan tersebut terus berlangsung, maka semua es yang ada di kutub akan mencair. Diprediksi dalam waktu 30 tahun dari sekarang daratan akan mulai hilang.\nterdapat beberapa dampak perubahan iklim bagi kehidupan, di antaranya: Berkurangnya sumber air Semakin bertambahnya penduduk maka permintaan air semakin tinggi. Terjadi penyedotan sumber air secara besar-besaran. Naiknya permukaan air laut membuat batas antara air tanah dan air laut semakin jauh ke dataran. Sehingga dapat mencemari sumber air minum. Siklus tidak sehat Meningkatnya suhu dan bertambahnya penduduk akan meningkatkan penggunaan energi. Energi yang digunakan akan menghasilkan emisi yang menyebabkan perubahan iklim. 2019 Jadi Tahun Terpanas Sepanjang Sejarah Rusaknya infrastruktur Perubahan iklim memicu lebih banyak cuaca ekstrem yang menghasilkan bencana. Misalnya, hujan dalam intensitas tinggi menyebabkan banjir yang merusak infrastruktur yang ada. Rusaknya infrastruktur Perubahan iklim memicu lebih banyak cuaca ekstrem yang menghasilkan bencana. Misalnya, hujan dalam intensitas tinggi menyebabkan banjir yang merusak infrastruktur yang ada.\nJika lapisan ozon menipis atau sampai terjadi lubang yang cukup besar, maka sinar ultraviolet dari Matahari akan secara langsung masuk dan mengenai permukaan Bumi. Hal ini karena tidak adanya penghalang. Beberapa dampak negatif dari menipisnya lapisan ozon adalah: Menyebabkan pemanasan global Mencairnya es di kutub-kutub bumi Naiknya permukaan air laut karena es yang mencair Menyebabkan kanker kulit pada manusia karena paparan sinar ultraviolet Matahari secara langsung. Menyebabkan katarak pada mata."}
{"id": "327856", "revid": "17598", "url": "https://min.wikipedia.org/wiki?curid=327856", "title": "Pamasaran hijau", "text": "Pemasaran Hijau dikenal jo istilah green marketing (pemasaran hijau) sabagai salah satu usaho strategis dalam mambuek sabuah usaho nan babasis lingkuangan jo kasehatan di akhia tahun 1980-an jo awal tahun 1990-an. Tadapek banyak istilah dari green marketing, antaro lain environmental marketing, ecological marketing, sustainable marketing, greener marketing jo societal marketing (Prakash, 2002). Green marketing kambang sajalan jo adonyo parhatian masyarakaik jo isu-isu lingkuangan, sahinggo masyarakaik manuntuik adonyo tangguang jawab dari pelaku bisnis dalam malakuan aktivitas bisnis.\nTujuan jo Manfaaik Green Marketing.\nTujuan dari green marketing indak hanyo mancaliak profit sabagai satu-satunyo tujuan parusahaan, tapi adonyo tambahan kapadulian tahadap lingkuangan hiduik. John Grant (2007) dalam bukunyo The Green marketing Manifesto mambagi tujuan green marketing ka dalam 3 tahap, yaitu:\nKonsep green marketing marupakan suatu alternatif nan dapek digunokan pemasar dalam melaksanakan aktivitas pemasaran dengan mamanfaaikkan sumber daya nan tabateh sacaro efisien jo efektif. Malalui konsep green marketing akan diperoleh manfaatik sabagai barikuik:\nKomponen Green Marketing.\nKomponen-komponen nan tadapek dalam Green marketing adolah sabagai barikuik (Wu and Chen, 2014):"}
{"id": "327857", "revid": "7907", "url": "https://min.wikipedia.org/wiki?curid=327857", "title": "Sindrom Serotonin", "text": "Sindrom serotonin adolah kondisi katiko kadar serotonin dalam tubuh talampau banyak. Kondisi iko tajadi kalau saurang mengkonsumsi ubek nan dapek meaingkekan kadar serotonin. Serotonin adolah senyawa kimia alami nan dihasiakan dek sistem saraf. Senyawa iko dibutuhkan dalam maatur aliran darah, suhu tubuh, sistem pencernaan, jo sistem parnapasan. Serotonin baperan dalam manjago fungsi sel sel utak. Tapi, kadar serotonin nan talalu banyak dapek mamicu sajumlah gejala, nan dapek baakibaik fatal katiko indak ditangani.\nPanyebab jo Faktor Risiko Sindrom Serotonin.\nSindrom serotonin disebabkan kadar serotonin nan balabiahan dalam tubuh. Kondisi tasabuik tajadi katiko saurang mangkonsumsi ubek nan dapek maningkekan kadar serotonin. Risiko terserang sindrom serotonin labiah gadang apobilo saurang mangkonsumsi duo ubek atau labiah sacaro basamoan.\nTadapek banyak jinih ubek nan dapek maningkekan kadar serotonin, di antaronyo:\nDiagnosis Sindrom Serotonin.\nDokter dapek manduga pasien manderita sindrom serotonin bilo tadapek sajumlah gejala nan alah dijalehan sabalumnyo. Tapi untuak mamastiannyo, dokter akan mananyokan riwayaik medis pasien, tamasuak ubat-ubakan jo suplemen nan dikonsumsi.\nSasudah mangatahui gejala jo riwayaik medis pasien, dokter akan menetapan diagnosis sindrom serotonin, jikok tadapek sajumlah tando barikuik:\n7 Gejala Sindrom Serotoni\nPengobatan Sindrom Serotonin.\nPengobatan sindrom serotonin argantuang kapado tingkek kaparahan gejala nan dialami. Bilo gejala ringan, dokter hanyo akan mampartimbangkan untuak mangganti ubek, manurunan dosis, atau mahantikan panggunoan ubek panyabab sindrom serotonin. Sadangkan bilo gejala cukuik parah, pasien paralu manjalani rawat inap.\nSalain maninjau baliak ubek-ubekan nan dapek manimbuakan sindrom serotonin, dokter dapek maagiahkan babarapo ubek untuk manangani sindrom serotonin, yaitu:\nSalain maagiahkan ubek, pangobatan pandukuang dapek dilakukan jo pambarian oksigen tambahan jo infus pangganti cairan tubuh. Pambarian tambahan oksigen malalui selang atau masker oksigen dilakukan untuak manjago kadar oksigen dalam darah. Sadangkan infus cairan dilakukan untuak mangganti cairan nan hilang akibaik dehidrasi jo damam. Pado kondisi nan barek, bukan hanyo oksigen, pasien dapek mamaralukan masin bantu napas.\nGejala sindrom serotonin ringan dapek hilang dalam 1 sampai 3 hari, sasudah baranti mangkonsumsi ubek nan maningkekan kadar serotonin. Namun, gejala nan dipicu dek konsumsi ubek untuak depresi, butuh babarapo minggu untuak hilang sapanuahnyo. Hal iko karano efek ubek tasabuok di dalam tubuah batahan labiah lama, dibandiangkan ubek lain nan dapek manaikan kadar serotonin."}
{"id": "327858", "revid": "12718", "url": "https://min.wikipedia.org/wiki?curid=327858", "title": "Pandemi Covid-19 di Sumatera Barat", "text": "Pandemi koronavirus di Sumatra Barat dimulo dari pandarito nan kanai panyakik koronavirus 2019 (COVID-19) di Bukittinggi pado tangga 26 Maret 2020. Sampai 14 April 2020, ado 48 kasus COVID-19 positif, 4 urang nan maningga, nan cegak 7 urang, isolasi mandiri di rumah 21 urang, 16 urang sadang dirawat di rumah sakik. Kabuparten atau Kota nan takonfirmasi kasus COVID-19 adolah Kota Padang, Kota Bukittinggi, Kabupaten Pesisir Selatan, Kabupaten Pasaman, Kabupaten Tanah Datar, jo Kabupaten Kepulauan Mentawai. \nTaituang sajak 24 Maret 2020, Pemerintah Provinsi Sumatra Barat malakuan uji sampel swab pasien nan dicurigai takanai COVID-19 sacaro mandiri di Laboratorium Biomedik Fakultas Kedokteran Universitas Andalas. Sabalumnyo, uji ko dikarajoan di Litbangkes Kemenkes RI. Pado tanggal 26 Maret 2020, sabanyak 5 pasien dari kaduo laboratorium dinyatoan positif COVID-19. \nKronologi.\nKasus COVID-19 bamulo takonfirmasi di Sumatera Barat pado tanggal 26 Maret 2020 pado urang nan tingga di Kota Bukittinggi. Pasien ko dirawat di Rumah Sakit Achmad Mochtar Bukittinggi. Pasien ko dikiro-kiro kanai dek lakinyo nan baru pulang dari Malaysia. Awalnyo, laki pasien nan partamo ko lai sihaik-sihaik sajo, Tapi sasudah babarapo hari, lakinyo ko dipareso pulo jo dihasia nyo positif pulo. Baliau tacatat sabagai pasien ka-13\nMaret.\n26 Maret\n27 Maret\n29 Maret\n30 Maret\n31 Maret\nApril.\n1 April\n2 April\n3 April\n5 April\n6 April\n7 April\n8 April\n9 April\n10 April\n11 April\n12 April\n13 April\n14 April\n16 April\n17 April\nPasebaran kasus.\nKasus nan taseba di Sumatra Barat per 17 April 2020"}
{"id": "327859", "revid": "12718", "url": "https://min.wikipedia.org/wiki?curid=327859", "title": "Lorazepam", "text": "Lorazepam adolah ubek nan digunoan untuak mangatasi raso cameh di badan. Ubek iko tamasuak ka golongan benzodiazepine nan bakarajo di utak jo saraf (sistim saraf pusat), dek karano itu bisa manimbuakan raso tanang. Lorazepam dimakan manuruik apo nan disuruah dek dotor, atau tanago kasihata. Indak buliah maminum ubek ko sumbarangan.\nFungsi lorazepam adolah untuak maningkekan efek GABA (\"gamma-aminobutirat\"). GABA ko bafungsi untuak maambek respon-respon psikologis nan marugian. Efek GABA dalam tubuah maningkek dek mamakan ubek lorazepam ko, akibaiknyo pikiran akan manjadi labiah tanang.\nLorazepam ko awalnyo dipatenkan pado taun 1963, jo mulai dijua di Amerika Serikat pado taun 1977. Lorazepam alah masuak dalam daftar ubek penting dari organisasi kasihatan dunia (WHO). Ubek ko tamasuak ubek nan aman jo nan diparaluan di dunia kasihatan. Kini lorazepam alah ado tasadio dalam bantuak ubek generik. Pado taun 2017, lorazepam adolah ubek ka 60 nan paliang acok diresepkan di Amerika Serikat nan alah diagiahan labiah dari 12 juta resep.\nEfek sampiang.\nSatiok ubek punyo efek sampiang pado urang nan mamakannyo, tiok-tiok urang bisa babeda reaksinyo. Efek sampiang nan bisa ditimbuakan dek mamakan lozepam ko diantaronyo adolah: \nAdo pulo efek sampiang nan labiah parah nan katiko tajadi harus capek kecekan ka dotor. Diantaronyo: \nUbek lorazepam memang bafungsi untuak mangurangi gangguang parasaan cameh jo katergantungan nan marugian pado zat tatantu, takah alkohol. Tapi kamungkinan muncua efek sampiang nan tajadi sasudah mamakan ubek ko paralu pulo dipikiaan jo diantisipasi. Dek karano itu, maminum ubek ko harus jo resep sarato pangawasan dari dotor. Panggunoan jo baranti mamakan ubek ko sacaro tibo-tibo indak buliah dilakuan karano bisa babahayo ka tubuah."}
{"id": "327860", "revid": "12718", "url": "https://min.wikipedia.org/wiki?curid=327860", "title": "Dampak pamanasan global pado lauik", "text": "Pemanasan global (global warming) banyak didefinisian dek para ahli nan dimaksud proses, panyabab, dampak/akibat jo caro mangatasi marupokan hal nan paliang pantiang dalam kajian saputa pemanasan global. Dampaknyo sangaik mambahayokan bagi kasehatan bumi sarato badampak bagi saluruah panghuni bumi. Pemanasan Global (Global Warming) adolah paristiwa maningkeknyo suhu rato-rato pado lapisan atmosfer jo parmukaan bumi.\nEfek rumah kaca, partamo kali ditamukan dek Joseph Fourier pado tahun 1824, marupokan sabuah proses di mano atmosfer maangekan sabuah planet. Sagalo sumber energi nan tadapek di bumi barasal dari matohari, sabagian gadang energi tasabuik babantuak radiasi galombang pendek, tamasuak cahayo tampak. Katiko energi tibo di parmukaan bumi, akan barubah dari cahayo manjadi angek yang maangekan bumi. Parmukaan bumi, akan manyerap sabagian angek sarato mamantulkan sisonyo. Sebagian dari angek iko bawujuik radiasi infra merah galombang panjang ka angkaso lua. Namun sabagian angek tetap takuruang di atmosfer bumi akibaik manumpuaknyo jumlah gas rumah kaco antaro lain uap air, karbon dioksida (CO2), sulfur dioksida (SO2) jo \u00a0methana (CH4) nan manjadi perangkap galombang radiasi. Gas-gas iko manyerap sarato mamantulkan baliak radiasi galombang nan dipancarkan bumi, akibaiknyo paneh tasabuik tasimpan di parmukaan bumi. Keadaan iko tajadi taruih manaruih shinggo maakibaikan suhu rato-rato tahunan bumi taruih maningkeh. Gas-gas tasabuik bafungsi sarupo gas dalam rumah kaco.\nDampak parubahan iklim, khususnyo pemanasan global, sabagai barikuik:"}
{"id": "327861", "revid": "12718", "url": "https://min.wikipedia.org/wiki?curid=327861", "title": "Adaptasi parubahan iklim", "text": "Adaptasi perubahan iklim marupokan sabuah respon nan dilakuan untuak mahadapi parubahan iklim. Manuruik NASA \"(The National Aeronautics and Space Administration)\" hal iko marupokan sabuah bantuak respon tahadap parubahan iklim salain mitigasi. Adaptasi dilakuan untuak mangurangi kasaimbangan dari efek parubahan iklim. Karano tingkek kajenuhan karbon nan cukuik tinggi jo wakatu tingga karbon di atmosfer mamakan wakatu ratuihan tahun, mako bumi paralu wakatu nan lamo untuak baliak ka suhu normal. Dek karano itu, pemanasan global indak hanyo maagiahkan dampak saaik kini, tapi ka generasi-generasi salanjuiknyo. Adonyo adaptasi, diharokan kamampuan manusia mahadapi parubahan iklim dapek meningkekan sairiang jo usahonyo dalam mangurangi pemanasan global.\nAdaptasi adolah langkah manyasuaian diri atau maningkekan resiliensi sabagai akibaik dari dampak nan ado. Tadapek babarapo komponen iklim nan diidentifikasi mangalami parubahan, dantaronyo naiaknyo suhu parmukaan daratan jo lauik, intensitas curah hujanti nggi sarato maningkeknyo kajadian iklim ekstrim. Parubahan iklim badampak pado babagai sektor pambangunan tamasuak sector transportasi udaro. Studi iko mamaparkan langkah panyusunan rencana aksi adaptasi parubahan iklim di sector transportasi udara malalui analisis resiko jo peluang.\u00a0 Dari hasil studi disusun rencana aksi adaptasi dampak parubahan iklim pado sektor transportasi udaro maliputi; maningkeknyo standar pamaliharoan sarana jo prasarana, pambangunan sistem pearingatan dini kondisi cuaca, pamanfaatan energi ramah lingkungan, paningkatan kamampuan pilot sampai panyadioan sistem aia barasiah babasis daur ulang.\nParubahan iklim utamonyo badampak di masyarakaik nan bamukim di wilayah pasisia jo masyarakaiak nan manggantuangkan hiduiknyo pado pertanian jo parikanan nan peka iklim. Hal iko bararti, 65 persen masyarakaik Indonesia nan bamukim di wilayah pasisia akan tapangaruah, baiak nan barado di kota pasisia nan padaik panduduak, maupun masyarakaik desa nelayan. \nIndonesia sangaik rentan tahadap dampak parubahan iklim. Sabagai negara kapulauan, Indonesia sangaik rentan tahadap dampak gando parubahan iklim. Walaupun kapastian manganai gadangnyo bahayo masih alun dapek dipastian, namun babarapo nan dipakiroan nan sangaik signifi kan adolah:"}
{"id": "327863", "revid": "2019670", "url": "https://min.wikipedia.org/wiki?curid=327863", "title": "Siti Nurhaliza 1", "text": "Siti Nurhaliza 1 adolah album studio partamo Siti Nurhaliza. Album ko dirilis pado taun 1996."}
{"id": "327864", "revid": "3142416", "url": "https://min.wikipedia.org/wiki?curid=327864", "title": "Siti Nurhaliza 2", "text": "Siti Nurhaliza 2 adolah album studio kaduo Siti Nurhaliza. Album ko dirilis pado taun 1997."}
{"id": "327867", "revid": "2722", "url": "https://min.wikipedia.org/wiki?curid=327867", "title": "Baharl\u0131, \u00dc\u00e7o\u011flan", "text": ""}
{"id": "327868", "revid": "12718", "url": "https://min.wikipedia.org/wiki?curid=327868", "title": "Cemoro lawang", "text": "Cemoro Lawang talatak di wilayah Probolinggo, Pasuruan, Malang, jo Lumajang. Cemoro Lawang marupokan salah satu jalan untuak manuju ka Taman Nasional Gunung Bromo. Barado di desa Nagisari, lereng pegunungan Tengger jo katinggian 2.200 mdpl, Sukapura, kabupaten Probolinggo.\nCemoro Lawang marupokan sabuah jalur nan banyak disokai dek para wisatawan untuak mangunjuangi Bromo. Cemoro Lawang sabananyo alah manggambarkan aura liburan nan sangaik gadang walaupun predikatnyo hanyo sabagai pintu gerbang sajo.\nCemoro Lawang mungkin hanyo mampunyoi predikat sabagai pintu gerbang manuju kawasan Bromo. Barado di katinggian 2200 mdpl mambuek Cemoro Lawang manjadi salah satu desa nan barado di katiinggian nan mampunyoi view nan sangaik mamukau. Dek pamandangan nan sangaik amukau, akhianyo banyak nan manyabuiknyo \u201cMind Blowing\u201d. Cemoro Lawang marupokan sabuah Desa nan manjadi kampuang halaman bagi suku asli panghuni kawasan Bromo, suku Tengger. Mayoritas masyarakaik Suku Tengger baagamo Hindu sarato mampunyoi budaya unik nan manjadi daya tarik budaya dari Bromo. Udaro nan dingin, saketek bakabuik manjadi nuansa sahari-hari nan taraso di desa ko, nan paliang menarik tantunyo adolah pamandangan Sunrise nan sangaik mamukau dari desa. Cemoro Lawang adolah desa nan dihuni dek Suku Tengger. Desa\u00a0 iko taliek baitu rancak jo eksotis. Tantunyo kaindahan dari desa iko bukan tanpa alasan. Desa ketek iko taliak baitu mangagumkan karano kaahlian Suku Tengger bacocok tanam. Katiko masuak ka desa nan ciek ko, para pangunjuang akan dibuek terpesona karano maliek indahnyo parbukitan jo tanaman perkebunan nan baitu rapi penataannyo. Dimano karano kaindahannyo ikolah mambuek Desa Cemoro Lawang manjadi salah satu tujuan katiko mangunjuangi Bromo. \nAsal Usul Namo Cemoro Lawang.\nPambarian namo Cemoro Lawang karano mampunyoi sijarah nan bakaitan jo banyaknyo versi nan baredar. Dimano asa usua namo Cemoro Lawang kabanarannyo alun bisa dipastian. Namun, apobilo diliek dari tata bahaso Cemoro Lawang itu sandiri mampunyoi arti pohon cemara nan dijadikan sabagai pintu. Kaduo namo tasabuik barasal dari bahasa Jawa Timuran, yaitu cemoro jo lawang. Cemoro mampunyoi arti pohon pinus atau pohon cemara, sadangkan lawang artinyo pintu. Jikok diliek kaduo namo tasabuik memang cocok diagihkan karano memang ado banyak pohon cemara nan tinggi barada di sapanjang jalan. Talabiah jikok diliek dari katinggian akan taliek bagitu jaleh banyak pohon cemara di desa iko. Disiko pangunjuang akan maliek kaindahan pohon cemara nan bajajar luruih nan dimulai dari lereng bukik hinggo ka arah desa. Lawang artinyo gerbang, sabab pintu masuak utamo saaik mangunjuangi kawasan Bromo yaitu Desa Cemoro Lawang.\nTransportasi nan bisa digunokan untuak mancapai Cemoro Lawang.\nTitik parjalanan dimulai dari Probolinggo, sahingga langkah awal talabiah dahulu Probolinggo. Jikok alah mancapai Probolinggo, atau terminal Probolinggo tapeknyo, bisa malanjuikan parjalanan manggunokan sabuah angkutan nan banamo Bison. Bison marupokan angkutan umum nan babantuak elf nan memang manjadi trasnportasi publik bagi pangunjuang nan ingin manuju Bromo via Cemoro Lawang. Tarif Bison bavariasi tagantuang pangunjuang manggunokan sistem publik (umum/ngetem) atau sistem shuttle (sewa). Bison akan langsuang mambaok ka Cemoro Lawang.\nAkomodasi Salamo dikawasan Cemoro Lawang.\nPrediaktnyo sabagai desa terakhir jo gerbang manuju kawasan Bromo mambuek banyak sakali hotel jo homestay nan barado di Cemoro Lawang. Kabaradoan homestay nan baharago indak talalu maha sarato ditawarkan jo paket jeep bisa manjadi akomodasai salamo balibur sakitar Kawasan Bromo, salain itu tasadio pulo banyak kadai nan manjajakan makanan sarato minuman bagi para wisatawan."}
{"id": "327870", "revid": "7016", "url": "https://min.wikipedia.org/wiki?curid=327870", "title": "Neoschrammeniella bowerbanki", "text": ""}
{"id": "327871", "revid": "7016", "url": "https://min.wikipedia.org/wiki?curid=327871", "title": "Neoschrammeniella norfolki", "text": ""}
{"id": "327873", "revid": "7907", "url": "https://min.wikipedia.org/wiki?curid=327873", "title": "Ngga pulu", "text": "Ngga Pulu adolah sabuah puncak di tapi utara Gunuang Carstensz di bagian barat Pulau Papua nan mampunyoi tinggi 4.626 Meter. Pangukuran Trigonometri iko manunjukkan kalau Ngga Pulu adolah ( alah baabad-abad sabalumnyo) gunuang tatinggi di Papua sarato puncak tatinggi Benua Australia/Oseania."}
{"id": "327875", "revid": "12718", "url": "https://min.wikipedia.org/wiki?curid=327875", "title": "Lambretta", "text": "Lambretta adolah namo merek motor nan bajinih skuter. Kandaraan ko paratamo kali diproduksi di kota Milan, Italia. Parusahaan nan mamproduksi kandaraan ko banamo Innocenti. Namo kandaraan Lambretta ko barasa dari kato Lambrate, yaitunyo namo sabuah tampek nan dilalui dek batang aia nan barado di pinggia kota milan. Namo Lambretta ko dipicayoi dek masayarakaik satampek yaitunyo sabuah batang aia nan mambawo berkah sahiinggo aia nan mengalia dapek di jadian panunjang sarana untuak pabrik pambuek kandaraan ko.\nSijarah.\nAwal nyo pado tahun 1922, saurang panguhaso nan banamo Ferdinando Innocenti nan barasa dari kota Pescia mambangun pabrik tabuang baja di kota Roma, Italia. Kamudian pado tahun 1931, inyo mambawo bisnis parusahaan baja nyo ko ka kota Milan. disinan, Milan, inyo mambangun pabrik baja nan labiah gadang dari nan sabalumnyo nan dapek mamproduksi pipa baja nan rancak. Inyo dapek mampakarajoan sakitar 6.000 urang di pabrik tasabuik. Salanjuiknyo, pabrik tasabuik dibom dek panjajah sarato hancua salamo tajadinyo Parang Dunia ka duo. Katiko Parang Dunia ka duo ko alah salasai, pihak pabrik malakuan sarato jo mansurvei raruntuahan bangunan. Innocenti, sabagai nan punyo parusahaan kamudian maliek paluang usaho lain di maso nan akan datang. Kamudian inyo mamutuihan jo mambuek kaputusan untuak salnjuiknyo mamproduksi motor skuter. Pimpinan parusahaan ko maliek celah untuak dapek basaing jo pabrik-pabrik motor nan lainyo baiak itu dalam hal biaya atau harago sarato jo katahanan masin motor skutier ko.\nMotor skuter produksi Lambretta ko kini ko indak hanyo ado di Milan, Italian, namun tadapek juo di babarapo negara lainnyo. Pado tahun 1972, pamarintah negara India, mambali masin pabrik pambuek motor skuter ko nan barado di kota Milan. Kamudian pamarintah India mambuek motor skuter nan banamo Scooters India Limited (SIL). Motor skuter nan di buek dek India ko mampunyoi tigo buah roda. Untuak panamoanyo di pasa domestik atau di dalam negara india, motor skuter ko agia namo jo Vikram. Salain di India, skuter Lambretta ko diproduksi juo dek babarapo parusahaan dari negara-negara lainyo, sarupo Fenwick di Perancis, NSU di Jerman, Serveta di Spanyol, Yulon di Taiwan, Pasco di Brasil, Auteco di Kolombia dan Siambretta di Argentina. Kini, parusahaan induak dari motor skuter ko iolah Innocenti S.A, disabuik jo sabagai Konsorsium skuter Lambretta nan barado di kota Lugano, Swiss. Parushaan ko kini adolah nan punyo merek dagang internasional Lambretta dan alah malisensi merek tasabuik di saluruah dunia.\nProduksi.\nPado mulonyo, Innocenti mamulai produksi motor skuter Lambretta ko pado tahun 1947, setahun sasudah motor skuter jo merek Piaggio mamulai produksi model Vespa-nyo. Lambretta diproduksi di bawah lisensi babagai pabrik nyo di babarapo negara yaitunyo Argentina, Brasil, Chili, Kolombia, India, dan Spanyol, kadang-kadang mamakai namo lain salain Lambretta, tatapi salalu jo desain nan dapek dikatahui atau dikana dek urang-urang. Babaro namo lain dari Lambretta ko adiolah mis. Siambretta di Amerika Selatan Serveta di Spanyol. Parusahaan ritel Amerika, Montgomery Ward, kamudian maimpor motor skuter Lambretta Li125 sarato jo manjuanyo malalui katalog parusahaan tasabuik nan barado di bawah nauangan merek dagang impor Riversid. Pengimpor Lambretta nan barado di negara Prancis, Henri Willame, memulai mandirian sabuah parusahaan nan manjual kandaraan-kandaraan ketek impor nan diagia label \"Willam\". Banyak dari kreasi iko manggunoan masin Lambretta. Kamudian hasia produksi inyo ko dijua malalui jaringan Lambretta Prancis. Kandaraan-kandaraan nan di produksinyo sarupo \"Lambretta Lisa\" (dibangun dek DECSA di San Marino), nan punyo masin 123 cc. Ad pulo produksi lainyo yaitunyo kandaraan ketek nan ba roda empat, dijua juo di Prancis jo mamakai namo Willam Bretta nan dimuali pado tahun 1980. \nBantuak.\nBantuak motor skuter Lambretta ko saroman jo bantuak Vespa. Lambretta ko punyo duo roda jo tigo buah roda. Untuak presneling atau giginyo, motor skuter ko punyo ampek gigi. Motor skuter ko punyo masin bajinih duo tak. Untuak kapasitas masinnyo, skuter Lambretta ko mampunyoi masin mulai dari 49 cc hinggo masin ba kapasitas 198 cc. Sarupo jo kabanyakan motor nan di jalanan dek masin nan duo tak, motor skuter Lambretta ko bajalan mamakai bensin campuran, yaitunyo bensin nan di campua jo saketek oli atau pelumas nan digunoan untuak piston jo silinder. \nSamo jo vespa, skuter Lambretta ko adolah kendaraan nan unik pado tahun 1950-an hinggo 1960-an. Kandaraan ko banyak di pakai dek panduduak Inggris katiko itu. Salain tu, kandaraan ko manjadi kandaraan piliahan anak mudo di Inggris katiko tu pulo. Tadapek babarapo jinih kandaraan skuter Lambretta ko nan disukoi katiko tu, yakninyo TV (Turismo Veloce), Special (125 dan 150), SX (Special X) dan GP (Grand Prix). Kandaraan-kandaraan tasabuik mampunyoi tanago jo masin nan rancak sarato di lengkapi jo asesoris-asesoris lainyo. Sarupo jo model Lambretta Turismo Veloce, iko iolah kandaraan roda duo nan di produksi pertama di dunia nan punyo rem cakram di roda mungko.\nTadapek motor skuter Lambretta ko nan di agia namo jo Luna, nan aratinyo adolah bulan. Namo iko di agia ka skuter Lambretta ko karano katiko tu sadang balangsuang kajadian urang amerika nan pai ka bulan nan manjadiannyo urang partamo nan berhasil pai ka bulan. Skuter nan banamo luno ko sangai di minati masyarakai katiko tu. Skuter jo dapek juo di adu di lintehan balap skuter. Motor skuter ko cocok untuak balap di karano rangko masinnyo nan ketek. Rangko skuter ko dilapisi jo baja baik itu di bagian mungko jo bagian belakangnyo, sarato jo tadapek pulo palinduang kaki si pengendara. \nPado kini ko, Lambretta ko manjadi incaran dek para kolektor. Samo jo vespa, skuter Lambretta ko dapek pulo di modifikasi. Untuak mamodifikasi skuter ko mambutuahan biaya nan sangaik gadang. Untuak nan punyo hobi tantu modifikasi ko adolah kagiatan nan disukoinyo. Biasonyo nan dimodifikasi tu iolah masin sarupo mamasang salinder jo \"crankshaft aftermarket\" nan dapek maningkekan volume masin hinggo 250 cc, akibaiknyo tanago skuter ko samakion kuek jo kancang jalanyo. Kamudian, rem cakram di bagian mungko jo dibagian balakang nan mamakai tanago hidrolik. Salain tu dan di tingkekan iolah suspensi skuter ko, tujuannyo untuak pangandara labiah nyaman katiko mambawo skuter Lambretta ko."}
{"id": "327878", "revid": "12718", "url": "https://min.wikipedia.org/wiki?curid=327878", "title": "Maserati MC12", "text": "Maserati MC 12 (MC singkatan Maserati Corse jo 12 silinder) adolah oto sport nan dikaluaan jo parusahaan nan mambuek oto di Italia, Maserati. Maserati iko hanyo dikaluaan tabateh, dan dibuek untuak balap GT1 untuak FIA GT Championship. MC12 adolah oto Maserati paliang capek nan pernah dibuek karano akselerasinyo dari baranti hinggo 200km/jam hanyo butuh wakatu kurang dari 10 detik. Salain itu, kacapatan paliang tingginyo labiah dari 330 km/jam. Takait teknologi nan digunoan oleh MC12, sabatunyo diliek dari model Ferrari Enzo tapi ado modifikasi di masin, sasis jo aerodinamika. Maserati MC 12 ko diproduksi pado tahun 2004 sabanyak 25 buah. Salanjuiknyo, diproduksi liak pado 2005 sahinggo total oto ko untuak pelanggannyo adolah 50. Kamudian diproduksi baliak 12 oto untuak balap sahinggo total MC12 nan dibuek hanyolah 62 buah. Oto-oto ko indak dibuek untuak pamer samato, karano sadonyo dijual dengan hargo $ 669.600.\nPengembangan.\nMaserati mulai masuak manjadi pengembang oto balap nan layak untuak FIA GT, jo arahan Giorgio Ascanelli. Oto iko awalnyo dinamoi \"Maserati Corse Competizione\" (MCC) tapi kini diganti manjadi MC12 dan rencanonyo sakaligus dikambangan basamo \"Maserati Corse Stradale\" (MCS). Direktur Desain dan Pengembangan Konsep Ferrari-Maserati pado wakatu itu, Frank Stephenson malakukan pangambangan jo ide nan disampaian oleh Giorgetto Giugiaro. MMC ko punyo bantuak nan mirip jo MC12, tapi tadapek babarapo pabedaan utamo. Panguji utamo atas namo Andrea Bertolini, tapi dalam babarapo pangujian nan malakukan adolah Michael Schumacher nan acok manguji MCC di Sirkuit Fiorano. Salamo maso pangambangan ikolah, akhirnyo Maserati manatapan namo resmi dari MCC manjadi MC12. \nKeunggulan Oto.\nMC12 adolah oto nan mampunyoi duo pintu jo atap ateh targa, dan atap oto tasabuik indak dapek disimpan di dalam oto. \"The mid-rear layout\" (mesin antaro roda tapi nan di balakang kabin) manjago pusat gravitasi di tangah oto, maningkekan stabilitas jo meningkekan kamampuan manikung oto lain. \"Downforce\" nan ado pado oto ko disadiokan di bakalang sahinggo kecepatannyo manjadi 200 kilometer per jam (125 mph). MC12 manggunokan masin 12-silinder 65 C V nan disedot sacaro alami, mamindahan 5.998 cc jo manghasilan 630 bhp pado 7.500 rpm. MC12 manghasilan torsi maksimum 481 lb/ft pado 5.500 rpm namun masih cekatan jo mulus walaupun kecepatannyo rendah. Salain itu, MC12 ko mampunyoi bak masin aluminium, batang con titanium, jo kapalo silinder empat katup nan sangaik aerodinamis efisien untuak boot. \nInterior.\nInterior mobil ini dirancang dengan memodifikasi mobil balap menjadi terlihat lebih mewah. Interiornya merupakan campuran serat karbon berlapis gel, kulit biru dan perak dan bahan sintetis. Konsol tangah manampilan jam analog oval khas Maserati jo tombol pangapian biru, tapi mamiliki kekurangan mode radio, stereo mobil atau tampek untuak mamasang sistem suaro. \nChassis dan cockpit.\nKabin iko manawarkan atasan nan mudah untuak dilapeh sahinggo sacaro indak langsuang mangubah MC12 dari \"coupe\" menjadi laba-laba. Kabin pado MC12 ko malambangkan keanggunan. Bagian ateh dari roda kamudi babaluik kulik jo karbon diratakan, sedangkan \"dashboard\"nyo jo garis-garis nan disasuaian barasiah, mode Maserati bana. Instrumennyo diatur di sakita \"speedometer\" pusat yakni di depan pengemudi. Konsol tangah tamasuik juo sistem kontrol iklim dengan ampek ventilasi, sedangkan di pasimpangan konsol jo terowongan tangah tadapek jam oval sarato tombol \"'start\"' masin biru. \nKursi MC12 mamiliki struktur serat karbon jo bantalan \"lateral\" nan tinggi, dilapisi jo bahu sandaran. Pintu-pintunyo mampunyoi panel serat karbon jo saku lengkap dengan jendela listrik, sedangkan pedalnyo tabuek dari alumunium jo tikar karet. \nMasin\nMC12 mamiliki barek 232 kg (511lb), 65\u00b0 5998 cm\u00b3 V12. Satiok silinder nan ado mampunyoi 4 katup nan dilumasi malalui sistem bah kariang, jo rasio kompresi 11,2: 1. Semuo hal tasabuik bagabuang untuak mambarian torsi maksimum 652 N-m (481 lb-ft) pado 5.500 rpm jo daya maksimum 630 PS (621 bhp:463 kW) pado 7.500 rpm. Tanago diumpanan ka roda malalui transmisi manual elektrohidraulik anam kecepatan nan dipasang di belakang. Masinnyo ampia samo jo Enzo (walaupun rasio gir babedo) namun dinamoi \"Maserati Cambiocorsa\" sahinggo mambarikan wakatu jeda hanyo 150 milidetik jo mekanis kopling kering twin-plate 215 mm (8,5 in). "}
{"id": "327882", "revid": "12718", "url": "https://min.wikipedia.org/wiki?curid=327882", "title": "Mazda Familia", "text": "Mazda Familia adolah oto keluarga nan baukuran agak ketek nan di produksi dek parusahaan Mazda Motor Corporation nan barado di 3-1 Shinci, Fuchu-cho, Aki-gun, Hiroshima, Japang. Namo lain dari oto ko iolah Mazda 323. Oto ko mulai diproduksi dari tahun 1963 hinggo tahun 2003. Oto nan biaso digunoan dek keluarga ketek ko baranti di produksi di tahun 2003, namun salanjuiknyo produksi oto ko digantian dek oto nan labiah baru nan di agia namo Mazda 3 atau Axela nan diproduksi tahun 2004. Oto Mazda Familia ko marupoan tamasuak oto nan lamo maso produksinyo dek Pabrik Mazda Motor Corporation, yaitunyo baproduksi salamo 40 tahun. Oto ko dipajang di pintu masuak parusahaan tasabuik. \nGenerasi oto.\nGenerasi partamo.\nGenerasi partamo oto Mazda Familia di mulai dari partamo produksi pado tahun 1963 hinggo tahun 1968. Labiah tapeknyo oto ko paratamo di buek pado bulan September 1963. Namo partamo oto nan diproduksi ko iolah Familia Van. Oto ko mampunyoi masin 4 silinder nan punyo kapasitas 782 cc. Oto ko di lampihi jo bodi karangko nan tabuek dari logam \"aluminium alloy\". Untuak oto nan generasi partamo ko mampunyoi babarapo tipe Mazda Familia, yaitunyo Familia (800) van jo wagon, sedan Familia 800, Familia 1000 van, sedan Familia 1000, jo Familia 1000 coupe. Samanjak oto ko mulai dijua atau ampek bulan tajua, tapeknyo pado bulan Februari 1964, panjualan oto Mazda familia ko sangaik laris sarato jo diminati dek pacinto otomotif. Katiko itu pulo panjualan oto ko dapek manguasai 44 persen pasa panjualan oto.\nGenerasi kaduo.\nGenerasi kaduo Mazda Familia iolah pado tahun 1967 hinggo tahun 1977. Pada tahun 1967 tadapek sabuah pambaharuan yaitunyo parubahan karangko bodi nan labiah agak moderen. Tahun 1968 tajadi pulo parubahan pado masin \"rotary\" R100. Babarapo tipe dari Mazda Familia generasi kaduo ko adolah Mazda 1000, Familia Presto, Mazda 1200, Mazda 1300, sarato jo Grand Familia. Karano alah manggunoan masin R100, oto Mazda ko dapek dipacu hinggo kacepatan nan paliang tinggi yaitunyo 180 km/jam dan hanyo mambutuahkan wakatu sakitar 16,4 datiak untuak manampuah jarak 400 meter. Familia Rotary Coupe ko dapek juara balap oto di Grand Prix Singapura pado tahun 1969.\nGenerasi katigo.\nGenerasi katigo Mazda Familia ko barado pado tahun 1977 hinggo tahun1980. Oto ko di produksi pado tahun 1977, sangkek tu harago minyak dunia sadang naik jo maha. Pado periode tahun iko mulai tajadi pulo kanaikan pamintaan tahadok kandaraan oto nan punyo emisi karbon nan labiah randah sarato jo aspek kaamanannyo nan labih baiak. Pado tahun 1976, Mazda Familia manggunoan teknologi pembakaran bahan baka nan ramah tahadok lingkuangan.\nGenerasi kaampek.\nGenerasi kaampek Mazda Familia dibaritahuan patamo kalinyo pado 2 Juni 1980 nan disabuik juo sabagai BD Familia atau Mazda 323 atau Mazda GLC. Pado tahun tu juo oto generasi kaampek ko langsuang mandapek panghargoan sabagai oto Japang nan terbaik atau \"Japan Car of the Year\". Salain itu, hanyo dalam tempo wakatu 27 bulan samanjak produksi partamo, panjualan kumulatif dari oto Mazda Familia generasi kaampek iko mancetak angko sajuta unit atau mamecahkan panjualan sajuta unit mobil tacapek, mangalahkan Chevrolet Citation (General Motors) nan butuah wakatu 29 bulan dan VW Golf nan butuah wakatu salamo 31 bulan untuak mancetak panjualan sajuta unit.\nGenerasi kalimo.\nGenerasi kalimo Mazda Familia atau disabuik juo jo kode (BF) di produksi dari tahun 1985 hinggo 1989. Oto ko dibuek jo tujuan untuak manjadi oto keluarga nan punyo kualitas tinggi. Generasi kalimo diluncuakan pado bulan Januari 1985 nan bantuaknyo labiah sporti sarato jo tampilan nan \"aerodinamis\" kelas dunia. Oto nan dari generasi ka limo ko punyo baragam-ragam bantauk nan alah diproduksi. Tadapek bantuak sedan jo oto nan punyo bak balakang nan di produksi tahun 1989 hinggo 1994. Ado pulo nan batipe colombia nan diproduksi hinggo tahun 2004. Tadapek pulo pambaharuan masin di oto generasi kalimo ko yaitunyo panggantain masin tipe E ka masin tipe B.\nGenerasi kaanam.\nGenerasi kaanam Mazda Familia ko disabuik juo jo kode (BG) nan diproduksi pado 1989 hinggo 1994. Namo oto nan di kaluan pado tahun 1989 ko di agia namo jo Familia Astina atau 323F. Tipe oto nan diproduksi ko ado babarapo macam, ado oto nan punyo pintu tigo, pintu ampek, jo oto nan punyo limo buah pintu. Produksi oto generasi kaanam atau BG Familia ko sabagiannyo mulai dibarantian pado 24 Mei 1994, maskipun baitu ado babarapo tipe oto nan masih diproduksi sampai bulan Oktober 1996. Di Australia, model BG ko taruih dijua hinggo tahun 1996 karano haragonyo nan labiah tajangkau dari pado model BH nan kaluaran tabaru.\nGenerasi katujuah.\nGenerasi katujuah dari oto Mazda Familia diproduksi tahun 1994 hinggo 1998. Oto nan diluncuakan tahun 1994 ko diagia kode (BH). Namo oto dari generasi katujuah ko baragam-ragam di tiok-tiok wiilayah sarupo Mazda Lantis di Japang, Protege di Amerika Utara, Mazda Artis di Amerika Selatan, jo Mazda Etude di Afrika. Katiko iko industri dari oto Mazda familia ko sadang naiak. Oto ko basaiang jo pabrik-parik oto nan lainyom sarupo jo Toyota Camry. Parusahaan oto ko basaiang untuak manunjuakan kualitas oto nan rancak. Pabedaan kualitas oto ko dapek dicaliak dari masin oto, rem cakramnyo, jo pembakaran bensinyo.\nGenerasi kasalapan.\nGenerasi kasalapan diluncuakan pado tahun 1998. Oto generasi kasalapan ko di agia kode jo (BJ). Oto nan punyo ampek jo limo pintu kabanyakan di jua di negara Amerika Serikat jo kanada. Untuak oto nan tigo pintu rato-rato kabanyakan di jua di Asia. Oto ko alah dilengkapi jo gigi oto nan otomatis salian oto nan gigi nyo manual masih tetap di juo pulo. Pado tahun 2004, Mazda Motor Corporation mambarantian produksi oto Mazda Familia nan kamudian produksi oto tasabuik dilanjuikan jo mamproduksi oto Mazda 3 atau Axela.\nMazda Familia di Indonesia.\nOto Mazda di Indonesia baru didatangan dek Mazda Motor Corporation (MMC) pado maso tahun 1970-an malalui parusahaan PT Mazda Indonesia Manufacturing (parusahaan karajo samo MMC, Sumitomo Trading Corporation, jo Indomobil). Oto nan di datangan ka Indonesia ko di agia namo katiko tu jo namo MR90 nan marupoan arati dari singkatan Mobil Rakyat 90. Pado maso itu, oto ko di datang ka pasa di Indonesia manajdi pasaiang oto nan alah tanamo katiko tu yaitunyo oto Kijang. Tipe-tipe oto Mazda nan ado di Indonesia katiko tu iolah Mazda Baby Boomers, dan Mazda VanTrend. Karajo samo Mazda Motor Corporation jo Indomobil kamudian salasai pado tahun 2006, iko dikaranoan Mazda Motor Corporation alah mambuek parusahaan di Indonesia yaitunyo Mazda Motor Indonesia."}
{"id": "327885", "revid": "175", "url": "https://min.wikipedia.org/wiki?curid=327885", "title": "Pandemi koronavirus di Sumatra Barat", "text": ""}
{"id": "327886", "revid": "3152460", "url": "https://min.wikipedia.org/wiki?curid=327886", "title": "Proton Iriz", "text": "Proton Iriz adolah oto buatan sabuah parusahaan oto nan barado di negara Malaysia yaitunyo parusahaan Proton. Di negara Malaysia oto ko disabuik juo jo \"Proton Global Small Car\" (GSC) jo \"Proton Compact Car\" (PCC). Oto ko marupoan tipe oto ketek atau \"super mini\" nan punyo limo pintu. Oto ko dijua ka pasa pado tanggal 25 September 2014 nan batampek di pabrik baru Proton di Tanjung Malim, Perak, Malaysia. Panjualan oto ko partamo kali ko di hadiri pulo dek Perdana Menteri Malaysia katiko itu yaitunyo Mahathir Mohamad sarato jo jajaran direksi parusahaan Proton. Oto Proton Iriz ko manjadi panaruih generasi sabalumnyo yaitunyo Proton Savvy.\nAwal dibuek.\nOto Proton Iriz ko dalam parancanaan pambuatannyo dijadian untuak manggantian oto proton sabalumnyo yaitunyo oto Proton Savvy. Pado mulo nyo rancang awal dari oto Proton Iriz ko alah di baritahuan ka masyarakaik katiko ado kagiatan pameran Ganeva Motor Show di tahun 2010. Konsep oto ko indak jauh beda jo konseo oto dari Lotus Ethos sabab urang nan mandisain oto Lotus Ethos marupoan juo urang nan manyumbang konsep desain bantuak oto untuak Proton Iriz ko. Sahinggo antaro parusahaan oto Proton ko jo parusahaan oto Lotus ko bakarajo sacaro basamo-samo untuak mangambangkan oto babadan ketek sacaro labiah laweh. Dimano diantaro tujuan nan ka dicapai iolah panjualan oto proton di paruntuakan untuak pangguno jo harago nan agak murah sadangkan untuak Lotus maincar pasa untuak pangguno nan dapek mambali jo harago tinggi sarato jo otonyo nan nampak mewah. \nSasudah panganalan rancangan oto Proton Iriz di Ganeva Motor Show, tajadi panggantian kapamilikan jo pimpinan parusahaan oto Prokon ko. Karano alah bagantinyo pucuak pimpinan di dalam parusahaan Proton ko mangakibaikan karajo samo nan alah di satujui di awal tadi indak dapek dilanjuikan lai. Parusahaan Proton katiko tu nio bakarajo samo jo parusahaan oto asal Japang yaitunyo Mitsubishi Motors satahun sasudahnyo tapeknyo pado tahun 2011. Karajo samo ko batujuan untuak pangambangan model oto nan ka di produksi dek Proton salanjuiknyo. Samintaro itu, ide atau konsep awal dari karajo samo antaro Proton jo Lotus tadi di jua ka parusahaan oto Volkswagen nan akhianyo mangaluan model oto nan banamo model Skoda dan Seat Citigo Mii.\nKonsep oto nan dibuek dek proton ko kamudian di katahui dek masyarakat katiko itu oto Proton Savvy nan sadang bajalan tatapi badan otonyo agak beda. Foto oto tasabuik di masuakkan ka internet dek parusahaan sahinggo masyarakaik mangatahuinyo bahwasanyo akan tibo oto baru dari Proton. Walaupun damikian, oto Proton Baru pangganti Proton Savvy ko alum ado diagia namo nyo lai. Kamudian Parusahaan katiko itu mangadoan kompetisi untuk panamoan oto ko. Parusahaan maumumkan ka masyarakaik Malaysia untuak dapek sato bakompetisi ko. Kompetisi pambarian namo oto ko balangusng salamo sabulan antaro tanggal 25 Juni dan 25 Juli 2013.\nPado rancana mulonyo oto Proton Iriz ko di jadwalkan dirilis pado bulan Juni 2014, namun ahkhianyo di undur ka tanggal 25 September 2014. Panyabab talambeknyo palucuaan oto ko ka pasaran dikaranoan oto ko harus uji jalan sajauan 100.000 Km. Oto ko manjadi oto nan baharago murah di bandiang jo pasaiang-pasaiang nyo nan oto nyo dikategorian salevel jo oto Proton Iriz ko. Walaupun haragonyo indak maha, komponen-komponen dari Proton Iriz ko dapek dikatoan punyo kualitas nan labiah rancak dari pandahulu-padahulunyo sarupo Proton Preve 2012 jo Proton Suprima S 2013.\nSpesifikasi.\nOto Proton Iriz ko punyo panjang sakitar 3.905mm jo leba sakitar 1.720mm. Proton Iriz ko mampunyoi panjang sumbu roda 2.555 mm. salanjuiknyo, untuak tinggi oto, oto Proton Iriz ko mampunyoi tinggi sakitar 1.550 mm. Kamudian, oto ko mampunyoi barek sakitar 1.185 kg. Masin nan di pakai dek oto Proton Iriz ko iolah masin 1.3L VVT S4PE DOHC 14 jo 1.6L VVT S4PH DOCH 14. Untuak bahan baka oto ko manggunoan bahan baka bensin. Oto ko dipicayo dapek manghemat bensi katiko di gunoan. Oto ko punyo limo buah gigi untuak manjalankanyo. Gigi oto Proton Iriz ko di jalanan sacaro manual. "}
{"id": "327892", "revid": "577", "url": "https://min.wikipedia.org/wiki?curid=327892", "title": "Masia", "text": ""}
{"id": "327896", "revid": "12718", "url": "https://min.wikipedia.org/wiki?curid=327896", "title": "Ford Pinto", "text": "Ford Pinto adaolah namo sabuah oto nan di produksi sarato di jua dek parusahaan oto Ford Motor Company nan barado di kawasan Amerika utara. Oto ko mulai di jua ka pasa kandaraan mulai tahun 1971 hinggo tahun 1980. Samanjak parusahaan oto Ford Motor Company ko mamproduksi oto di tahun 1907, oto produksi nan banamo Ford Pinto ko tacataik marupoan oto nan babadan ketek sarato batipe subkompak atau oto nan bagian balakangnyo ketek nan pernah di produksi. Salamo ampia sapuluah tahun oto Ford Pinto di diproduksi, oto ko tajua sakitar 3 juta unit oto. Sahabih oto ko diproduksi di tahun 1980, produksi oto Ford di gantian dek generasi salanjuiknyo nan banamo oto Ford Escort pado nan mulai di produksi pado tahun 1981.\nAwal mulo.\nPado awal mulonyo, oto ko di rancanaan di produksi dek negara Amerika nan batujuan untuak marespon banyak nyo katiko itu oto-oto impor dari lua nagari nan babadan ketek sarupo oto Volkswagen Beetle, oto dari Toyota ko oto Datsun. Sabab itulah parusahaan oto Ford ko mamproduksi oto nan babadan ketek. Tapeknyo pado tanggal 11 September 1970, oto Ford Pinto ko resmi di jua ka pasa. Oto ko paratamo kali juo di gunoan sabagai kandaraan pribadi dek pimpinan parusahaan oto Ford tasabuik. \nGambaran oto.\nSabalum di buek, oto ko alah di rancang dek parancang internal parusahaan Ford pado tahun 1968 nan kamudian rancangan ko di satujui dek Dewan Direksi Ford pado awal tahun januari 1969. Samanjak tahan awal hinggo oto ko salasai diproduksi hanyo butuah wakatu sakitar 25 bulan, labiah capek dari produksi parusahaan-parusahaan lain nan maabiahan wakatu produksi ko sampai 43 bulan. Presiden Ford katiko itu Lee Iacocca nio manjua oto Ford Pinto ko jo harago 2.000 dolar Amerika Serikat. Desain oto ko sarupo jo model oto nan taralah. Oto ko manggunoan masin inline-4 . Masin oto ko dipasang di bagian mungko oto nan lataknyo mamanjang. Oto manggunoak gigi manual jo gigi otomatih untuak manggarakan rodanyo.\nProduksi oto.\nPambuatan oto tahun 1971 hinggo tahun 1983 marupoan pariode pambuatan oto Ford Pinto ko nan partamo. Oto nan resmi di jua ka pasa pado tanggal 11 September 1971 ko batipe oto sedan \"fastback.\" Satahun sasudah nyo oto nan dikaluan kamudian batipe sedan \"hatchback\". Oto Ford Pinto ko partamo kali maluncua di festival Chicago auto show. Pado tanggal 29 Maret 1971, Ford manarik baliak oto nan alah diproduksinyo sabalum 19 Maret 1971, oto tasabuik bajumlah sakitar 220.000 oto Ford Pinto. Upayo tasabuik dilakuan untuak mangatasi masalah nan tajadi pado masin panyariang uok bahan baka nan bakamungkinan dapek tabaka dek karburator.\nProduksi pariode ka duo dimulai pado tahun 1974 sampai 1978. Ado tadapek parubahan nan tajadi dibandiang jo oto nan sabalumnyo. Panambahan tasabuik iolah panambahan bember pado bagian balakang oto jo di mungko oto. Bamper nan di tambah tasabuik marupoan kabijakan nan di kaluan dek pamarintah satampek untuak saluruah oto nan di buek katiko itu. Salain tu, oto nan dibuek di pariode ko punyo pelek ban nan tabuek dari baja, adonyo alaram anti maliang di oto ko sarato jo cat oto nan kini labiah mangkilek.\nPariode terakhir dari produksi oto Ford Pinto ko iolah tahun 1979 hinggo 1980. Di periode ko tadapek banyak panyamparonan dari oto ko. Diantaronyo adolah lampu oto, lampu parkir oto, bantuak lua oto sarato jo isi dalam oto. Tahun 1980 ko marupoan tahun dimano akhiia dari produksi oto Ford Pinto ko."}
{"id": "327897", "revid": "7646", "url": "https://min.wikipedia.org/wiki?curid=327897", "title": "Tari Salai Jin", "text": "Tari Salai Jin marupoan seni patunjuakan nan barasa dari Ternate, Maluku Utara. Tari ko tamasuak ritual adaik nan punyo nilai tradisi jo filosofi nan tinggi dek masyarakaik adaik. Salain itu, tari Salai Jin dianggok sabagai tarian nan punyo nilai magis nan digunoan untuak bakomunikasi jo bangso jin. Panari dalam tari ko harus bajumlah genap, buliah laki-laki atau padusi nan manari sacaro bakalompok basamo-samo. Tari Salai Jin marupoan pangembangan dari gerakan tradisional nan dibuek baliak manjadi tari Salai Jin, Tari Cingeri, jo Tari Dana-dana nan manggunoan iringan musik rababu, suliang, rabano, jo tifa.\nSijarah.\nManuruik sijarah, sabalun masyarakaik Ternate baragamo Islam nan dibaok dek panjua langkok-langkok dari Sumatera jo Jawa, masyarakaik manganuik animisme jo dinamisme. Kapacayoan tahadok leluhur ko tadapek pado ritual-ritual adaik nan bakomunikasi jo leluhurnyo. Masyarakaik picayo basonyo ado kahidupan lain nan punyo kakuatan di alam nan babeda nan dapek dicaliak dari tari Salai Jin. Dulunyo tarian ko diturunan dari nenek moyang urang Ternate. Tari Salai Jin dilakuan untuak mamintak patolongan roh aluih atau panguaso alam satampek nan disabuik pulo jo jin.\nMulonyo tarian ko indak buliah dilakuan dek sumbarang urang. Hanyo urang-urang pilihan sarupo dukun nan buliah manariannyo. Namun sairiang pakambangan zaman, tarian ko mangalami modifikasi sahinggo manjadi atraksi pariwisata unggulan di Ternate. Salain itu dulunyo harus ado kamanyan nan dibaka untuak malakuan tarian ko. Tapi kini alah diganti manjadi arang nan barasa dari tampuruang karambia. Pakaian nan dipakai panari pun alah manikuikan gaya modern nan barono mancolok.\nProses.\nMulonyo panari nan ka manari alah kamasuakan roh aluih atau jin nan mambuek badannyo taraso barek. Sasudah tu masuak labek-lambek batalanjang kaki ka arena tari sambia mambaok tampek nan barisi kamanyan atau arang nan dibaka. Katiko panari masuak, panari diiringi jo iringan tifa, gong jo ucapan Bobeto, sabuah mantra nan manggunoan bahaso usali Tidore. Panari laki-laki manyambuik panari padusi nan tibo. Salain mambaok kamanyan, panari padusi mambaok daun palem kariang nan baguno sabagai painduang dari roh jaek. Puncak dari tarian ko katiko panari padusi mulai indak sadar dek pangaruah roh aluih sahinggo manggariakan badannyo maikuikan irama tari.\nPanerapan maso kini.\nPado zaman modern kini ko, Tari Salai Jin masih dipatahanan sabagai kaarifan lokal masyarakaik satampek. Tari ko alah mangalami modifikasi nan disasuain jo parubahan zaman. Tari ko digunoan pulo sabagai daya tarik wisatawan jo pariwisata di Ternate. Salain itu dijadian pulo sabagai upacara panyambutan tamu kanagaraan nan tibo ka Ternate. dan salah satu tari penyambutan ketika tamu kenegaraan datang mengunjungi Ternate. Katiko ado festival gadang, tari ko acok pulo ditarian dalam festval tu. Contohnyo katiko Festival Solar Eclipse. Namun kahadiran jin atau roh aluih nan masauak ka badan panari alah jarang tajadi, tapi kondisi magis masih tetap dipatahanan jo musik, mimik wajah, jo gerakan panari.\nDi Tidore tadapek sanggar nan diresmian dek Dewan Kesenian Tidore pado bulan September 2014 untuak baraja mangenal tarian ko sarato taraian lain. Palatih nan ado di sanggar tu marupoan panari nan alah biaso manari di kancah nasional. "}
{"id": "327898", "revid": "12718", "url": "https://min.wikipedia.org/wiki?curid=327898", "title": "Asam valproat", "text": "Asam Valproat adolah jinih ubek nan digunoan untuak panyakik kajang-kajang, contohnyo panyakik sawan jo fase mania pado gangguang bipolar. Salain itu ubek ko bisa pulo digunoan untuk panyakik migran atau sakik kapalo sabalah. \nAsam valproat bakarajo jo caro mamangaruhi kasaibangan sanyawa alami di utak nan disabuik neurotransmiter nan baguno untuak maantian kajang-kajang. Ubek ko buliah diminum ateh parintah dotor sarato kalau nio mambarantian, harus ateh anjuran dotor pulo. Katiko sadang mamakan asam valproat indak buliah mangandarai kandaraan atau mangoperasikan alat-alat berat.\nEfek Sampiang.\nEfek sampiang dari panggunoan asam valproat iko ado macam-macam. Efek sampiang nan mungkin tajadi akibaik pamakaian ubek ko diantaronyo: \nParatian khusus.\nKatiko pai barubek jo konsultasi jo dotor, sabuik an ka dotor kalau punyo kondisi panyakik barikuik ko:\nAdo pulo kondisi nan dilarang maminum asam valproat, yaitu:\nInteraksi Ubek.\nAsam valproat bisa bainteraksi jo ubek lain jikok dimakan basamo-samo. Ubek nan bisa bainteraksi tu antaro lain:\nSijarah.\nAsam valproat partamo sakali disintesis pado tahun 1882 dek Beverly S. Burton sabagai analog asam valerat, iko disoboan alami dalam valerian. Asam valporat adolah asam karboksilat, cairan baniang pado suhu kamar. Salamo babarapo abad, panggunoan iko hanyo sabagai palarut \"inert secara metabolik\" untuak senyawa organik. Pado tahun 1962, panaliti Perancis Pierre Eymard sacaro indak sangajo manamuan antikonvulsan asam valproat katiko manggunoan sabagai wahana untuak sajumlah sanyawa lain nan sadang diputa untuak aktivitas antoseizure. Inyo manamuan itu untuak mancagah kajang-kajang nan disuntik \"pentylenetetrazol\" pado mancik di laboratorium. Ubek iko disatujui sabagai ubek kajang-kajang contohnyo sawan pado tahun 1967 di Perancis jo manjadi ubek nan paliang banuak diresepkan untuak panyakik kajang-kajang (sawan) di saluruah dunia.\nFormula.\nValproat ado dalam duo varian molekul utamo : \"natrium valproat\" jo \"asam valproat tanpa natrium\" (acok tatulih valproat). Campuran antaro kaduonyo biaso disabuik \"semisodium valproate.\" Indak jaleh apokah beda kamanjuran diantaro varian - varian iko, kecuali fakta nyo kalau kiro-kiro 10% labiah banyak \"natrium valproat\" nan diparaluan daripado \"asam valproat tanpa natrium\" untuak mangkompensasasi natrium itu bana."}
{"id": "327899", "revid": "3142278", "url": "https://min.wikipedia.org/wiki?curid=327899", "title": "Seri Balas", "text": "Seri Balas marupokan album duet Siti Nurhaliza &amp; Noraniza Idris. Album ko dirilis pado taun 11 Januari 1999, jatuah pado hari ulang taun nan ka-20 Siti Nurhaliza."}
{"id": "327901", "revid": "12718", "url": "https://min.wikipedia.org/wiki?curid=327901", "title": "Suzuki Fronte", "text": "Suzuki Fronte adolah salah ciek jinih oto nan di buek dek parusahaan oto Suzuki nan barado di negara Japang. Oto ko partamo kali di luncuan ka pasa pado tahun 1962. Bantuak oto nyo partamo tu babantuak sedan. Oto nan banamo Suzuki Fronte ko marupoan oto Suzuki nan partamo nan di jua di Indonesia pado tahun 1976. Oto Suzuki Fronte ko adolah salah ciek oto nan basajarah dari Suzuki di Indonesia, salain oto lainyo nan banamo oto Carry ST 10. PT. Suzuki Indomobil Motor marupoan parusahaan cabang dari Suzuki nan mangalola pamasaran Suzuki Fronte di Indonesia.\nAwal mulo.\nOto ko partamo kali di jua kapasaran pado bulan Maret tahun 1962. Namo lengkap oto ko iolah The Suzulight Fronte. Oto ko marupoan seri pambaharuan dari oto sabalumnyo nan banamo Suzulight SS. Oto ko di tahun partamonyo di paruntuakan sabagai oto untuak mangangkuik panumpang. Pada tahun 1963, Suzuki mangaluan produksi oto Suzuki Fronte nan di paruntuakan untuak balap oto. Oto tasabuik ikuik partamo kali pado kajuaaraan balap oto Grand Prix Jepang nan ikuik di kelas C1, yaitunyo kelas balao untuak oto nan batanago masin indak labiah dari 400 cc.\nProduksi oto generasi kaduo dimulai sakitar tahun 1967 nan katiko itu di agia namo Suzuki Fronte LC10. Kamudian Generasi katigo dimulai pulo pado tahun 1970 nan diagia namo jo Fronte LC10 Type II. Pado generasi nan katigo iko adonyo produksi oto Suzuki Fronte nan punyo desain nan panuah jo gaya yaitunyo Suzuki Sting Ray. Oto ko dipakiroan bahwasanyo namo dari Sting Ray ko marupoan namo nan mambari inspirasi panamoan oto LCGC Wagon R Sting Ray nan kamudian dipasarkan pado tahun 2014. Oto Suzuki Fronte LC20 alah ado di Japang samanjak tahun 1973 dan satiok tahun mangalami babarapo kali parubahan tampilan bantuak nyo. Pado tahun 1975, Suzuki akhianyo mangaluaan Fronte SS20 nan punyo spesifikasi masin 550 cc dari Daihatsu. Iko marupoan dampak dari parubahan regulasi Kei Car di negara Japang. Izin \"Completely Cnock Down\" (CKD) untuak Suzuki Fronte di Indonesia, tetap manggunoan LC20 supayo pajaknyo indak malonjak naik tinggi. Iko dapek manjadi sademikian rupo karano CKD dianggap alah indak bakalanjutan lai. Jinih masin nan digunoan tetap dari LC20 sahinggo versi Suzuki Fronte nan ado di Indonesia batipe Suzuki SS20 nan masinnyo batipe LC20. Pajak indaklah salah ciek alasan modifikasi mobil Suzuki Fronte di Indonesia. Alum ado adonyo aturan jo standar bateh emisi pambuangan gas asok kandaraan sarupo di negara Japang marupoan adonyo alasan mamodifikasi oto Suzuki Fronte di Indonesia. Karano itu pamasangan masin ketek iko ke badan oto Suzuki Fronte dek parusahaan Suzuki dianggapnyo legal.\nSuzuki di Indonesia.\nSuzuki mulai bukak usaho di Indonesia samanjak tahun 1970. Partamo kali Suzuki di Indonesia ko hanyo manjua sapeda motor nan bamasin duo tak katiko otu. Pado tahun 1975 barulah dimulai pambuatan komponen-komponen kandaraan dek pabrik Suzuki nan barado di daerah Cakung. Sataun sasudahnyo, Suzuki Indonesia mulai manjua oto dari sabalumnyo hanyo manjua motor sajo. Oto nan partamo di jua dek Suzuki iolah oto Carry ST10 jo oto Suzuki Fronte LC20. Oto Suzuki Fronte nan di jua di Indonesia hanyo oto nan punyo ampek pintu, babeda jo lua nagari nan dijua jo tipe duo pintu jo ampek pintu. Di Indonesia oto Suzuki Fronte ko diparuntuakan untuak mambawo panumpang.\nBantuak.\nSuzuki Fronte ko punyo duo bantuak yaitunyo oto nan duo pintu jo oto nan ampek pintu. Untuak warna oto ko tasadio duo piliahan warna, warna biru mudo jo warna ijau galok. Nan babeda jo oto lainnyo iolah latak sariangan hawo nyo, oto ko sariangan hawo nyo barado di bagian balakang oto. Ciri khas Suzuki Fronte iko adolah adonyo samacam logo tigo garih nan disabuik juo jo \"Progressive Triad\" nan tadapek di bagian sampiang balakang oto ko. Untuak mode kaco spion, oto ko manggunoan mode kaco spion corong nan bawarna itam. Oto ko manggunoan pelek ban nan baukuran 10 incih. Salanjuinyo, oto Suzuki Fronte ko punyo barek oto sakitar 540 kilogram.\nMode.\nFronte 360 Sedan.\nOto Suzuki Fronte 360 ko marupoan mode oto nan punyo duo pintu nan manyurupoi bantuak oto sedan. Oto ko dipakankan partamo kali pado bulan Maret 1967. Oto sabalumnyo manggantian oto pandahulu sabalumnyo yaitunyo oto Suzulight Fronte. Oto ko mampunyoi masin nan talatak di bagian balakang oto. Oto ko di produksi salah ciek nyo untuak basaiang jo oto lain yaitunyo oto subaru 360. Produksi oto ko malalui babagai pangujian bia hasia nan di dapek maksimal. Oto ko di uji cubo di lintehan atau jalur oto Suzuki di Ry\u016by\u014d, Japang. Salanjuinyo, untuak ma uji katahan oto ko tahadok babagai cuaca, oto ko di uji tes cuaca tropis di negara Thailand sarato jo uji tes cuaca dingin di Pulau Hokaido, Japang. Untuak panjualan oto Fronte 360 ko, parusahaan ko basaiang jo babarapo oto lainyo sarupo Mitsubishi Minica, Daihatsu Fellow, jo Subaru 360. \nFronte 550.\nOto Suzuki Fronte 550 ko tadiri ateh babagai banyak model pulo. Model-model dari oto ko yaitunyo Fronte 7-S, Fronte ss30/ss40, Fronte CN11S, joFronte CB71 . Oto Fronte 7-S mulai di jua pado tahun 1976. Oto ko punyo duo jo ampek pintu. Oto ko punyo gigi ampek. Oto Fronte aa30/ss40 ko di jua pado bulan Mai 1979 hinggo tahun 1984. Oto ko disabuik ju sabagai Suzuki FX. Oto ko punyo 5 pintu. Salain di Japang oto ko di Produksi oulo di Pakistan jo di Kenya. Oto Fronte CN11S marupoan oto nan dibuek pado tahun 1988 di Japang. Oto ko punyo limo pintu. Oto Fronte CB71 marupoan oto nan di produksi samanjak tahun 1984 hinggo tahun 2018. Oto ko di buek juo di Chino jo di Pakistan. Pado tahun 1994, oto ko baganti namo jo namo Mehran di Pakistan. \nSpesifikasi.\nOto Suzuk i Fronte ko manggunoan masin duo tak nan punyo tigo salinder sarato jo aia pandingin untuak masin. Kapasiteh masin nan digunoan hanyo 360 cc. Oto iko manggunoan panggarak roda balakang sarato jo latak masin nan barado di bagian balakang oto. Pangaturan suplai bahan baka ka dalam masin manggunoan karburator nan dilatakkan pado posisi mandata atau rabah. Tanago maksimum nan dapek ditampuah adolah 33,5 Hourse Power pado kacepatan 6000 Rpm jo torsi 41 Newton meter pado 4500 Rpm. Jinih transmisi nan digunoan adolah transmisi manual 4 buah gigi. Jinih transmisi iko manyarupoi transmisi oto pado tahun 1970-an. Di Indonesia, Suzuki Fronte hanyo ado jo model nan 4 pintu, sadangkan di lua Indonesia, Suzuki Fronte dijua juo dalam bantuak \"coupe\" atau 2 pintu. Ado duo pilihan warna untuak oto iko, yaitunyo warna biru mudo jo warna ijau galok. Ciek nan manjadi ciri khas dek oto iko adolah adonyo lubang hawo di bagian balakang oto. Bagian mungkonyo manggunoan kaco spion tanduak nan babantuak corong bawarna itam. Kaki-kakinyo manggunoan \"coil spring\" di bagian mungko sarato jo \"semi-trailing arm\" ditambah pulo jo \"coil spring\" di bagian balakang oto. Pelek roda nan digunoan adolah pelek nan baukuran 10 inci. Barek barasiah dari oto Suzuki Fronte ko jo muatan 4 urang panumpang adolah sakitar 545 Kilogram."}
{"id": "327902", "revid": "51", "url": "https://min.wikipedia.org/wiki?curid=327902", "title": "Cynthia Lennon", "text": "Cynthia Powell Lennon () adolah istri partamo anggota The Beatles John Lennon. Basamo Lennon, inyo punyo surang anak nan banamo Julian Lennon.\nKaidupan awal.\nCynthia Powell lahia di Blackpool, Inggirih pado 10 September 1939. Ayahnyo banamo Charles Powell, surang pagawai di General Electric; ibunyo banamo Lilian. Ayah jo ibunyo barasa dari Liverpool, tapi pindah ka Blackpool salapeh dimulainyo Parang Dunia Kaduo. Cynthia basakolah di Liverpool Junior Art School; pado umua 11, inyo panah mamanangi kompetisi seni nan disalanggaroan dek surek kaba \"Liverpool Echo\".\nPado bulan September 1957, Powell masuak ka Liverpool College of Art untuk kuliah desain grafis. Di kelas \"lettering\", inyo basuo jo John Lennon, nan acok maminjam pena jo pensil ka Powell. Inyo jo Lennon mulai dakek di sinan; juluakan John untuaknyo adolah \"Miss Hoylake\" atau \"Miss Powell\". Pasangan ko mulai bapacaran salapeh sabuah pesta akhir semester. Powell pado kutiko itu alah batunangan, namun mangakhiakan tunangannyo demi Lennon, nan juo mamutuihan hubuangannyo jo pasangannyo kutiko itu Thelma Pickles. Hubuangan Lennon jo Powell pado awalnyo panuah dek cemburu jo kekerasan; pado suatu kali, Lennon manampanyo inggo kapalonyo kanai pado tembok dek cemburu mancaliak Powell badansa jo Stuart Sutcliffe, \"bassist\" The Beatles.\nKutiko The Beatles partamo kali bamain di Hamburg pado 1960, Lennon rajin manulih surek pado Powell nan tingga di Liverpool. Satahun kamudian, Powell jo Dot Rhone (pasangan Paul McCartney pado kutiko itu) mangunjuangi band ka Hamburg pado liburan Paskah. Powell tetap kuliah di Liverpool samantaro Lennon manaruihan karir musiknyo. \nPakawinan jo John Lennon (1962-68).\nPowell gagal lulus pado ujian guru seninyo pado 1962, namun inyo manamuan baso inyo hamil anak John pado bulan Agustus 1962. Kutiko Powell maagiah tahu Lennon, inyo maajaknyo untuak manikah. Kaduonyo manikah di Liverpool pado 23 Agustus 1962, dihadiri dek Paul McCartney jo George Harrison sarato manajer Beatles Brian Epstein. Lennon baumua 21 tahun, sadang Powell baumua 22. Kaduonyo indak pai untuak babulan madu, dek sebab Lennon ado jadwal konser di Chester pado malam nan samo, walaupun kudian pasangan ko pai balibur ka Paris pado bulan September.\nSalamo Powell hamil, Epstein maizinan inyo jo Lennon untuak tingga di apartemen pribadinyo di 36 Falkner Street, Liverpool. Julian Lennon lahia pado pukua 7.45 pagi pado 8 April 1963 di Sefton Hospital, Liverpool. Lennon indak dapek mancaliak kalahiran anaknyo sampai tigo hari kudian, dek sebab inyo pado wukatu itu sadang konser.\nPado wukatu Julian lahia, The Beatles alah manjadi terkenal di saluruah Inggirih, tapi Epstein maminta pado Lennon jo Powell untuak marasioan kalahiran Julian untuak indak mambuek kecewa para penggemar Beatles nan kabanyakan anak gadih mudo. Media massa baru mandanga kaba buruang tantang Powell jo Julian pado akhia tahun 1963 dan mangarubuangi rumah ibu Powell di Hoylake. Lennon jo Powell pindah ka sabuah apartemen tigo kamar di 13 Emperor's Gate, Cromwell Road. Penggemar Beatles manamuan rumah tu dan bakemah di muko rumah; Powell acok tapaso untuak mausia urang-urang tu untuak masuak atau kalua dari rumahnyo surang.\nPowell ikuik dalam tur Beatles ka Amerika Sarikat. Lennon maizinan inyo jo Powell difoto dek pers, nan mambuek berang Epstein nan bausao kareh untuak manjado panikahan kaduonyo raasio. Di rumahnyo di London, penggemar Beatles mulai manjadi lia, manempelan permen karet di gagang pintu dan manguyak-nguyak pakaian Powell atau Lennon kutiko salah surang dari kaduonyo tibo atau kalua dari rumah. Penggemar Beatles bahkan tahu tantang rencana liburan keluarga Lennon di St. Moritz atau di sabuah kastil di Irlandia; mambuek Powell jo Pattie Boyd, istri George Harrison, tapaso kalua dari tampek liburan bapakaian palayan.\nPado bulan Juli 1964, Lennon jo Powell pindah ka sabuah rumah gadang banamo Kenwood di Weybridge, dakek rumah Cliff Richard. Powell bakawan jo Pattie Boyd dan Maureen Starkey (istri Ringo Star) dek rumah katigonyo badakekan. Rumah Kenwoodnyo manjadi tampek bakumpua anggota jo pasangan Beatle lain, urang-urang pamusik (kabanyakan dari Amerika), bahkan rang-urang asiang nan ditamui Lennon di klub-klub malam London.\nPado maso iko, anggota The Beatles mulai managiah LSD; John, Cynthia, Harrison, jo Boyd mancubonyo untuak kali partamo pado bulan Maret 1965 di rumah surang dokter gigi banamo John Riley, nan indak maagiah tau baso ubek nan inyo agiah adolah LSD. Lennon mulai mamakai LSD sacaro rutin di sampiang ganja; Cynthia kudian ikuik lo mamakai walaupun mandapek efek psikologis nan agak parah. Masuak tahun 1967, sikap agresif Lennon dari maso keteknyo mulai malayua dek narkotika, namun inyo mulai indak responsif dalam komunikasi jo urang lain, tamasuak Cynthia.\nSabalun jadwal pajalanan ka India pado awal tahun 1968, Cynthia manamuan surek-surek dari Yoko Ono untuak suaminyo. Lennon mambantah baso inyo ado ubuangan kusuih jo Ono, walaupun inyo acok manalepon dan bakunjuang ka Kenwood. Dalam pasawat pulang ka Inggirih, Lennon mabuak barek dan mangaku baso inyo baubuangan jo banyak wanita salamo pakawinannyo jo Cynthia, tamasuak jo Joan Baez dan Eleanor Bron. Lennon manyaranan Cynthia untuak balibur ka Yunani basamo kawan-kawannyo samantaro inyo tingga di Kenwood untuak rekaman album \"The White Album\". Cynthia pulang labiah capek dari Yunani pado 22 Mei 1968 dan manamuan Lennon jo Ono baduo di kamar. Pado 22 Agustus 1968, Cynthia manggugat carai Lennon, nan disahkan pado tanggal 8 November 1968. Inyo mandapek hak perwalian atas Julian dan pitih 100,000 poundsterling (sekitar 1,747 juta poundsterling pado 2020).\nKaidupan salapehnyo.\nSalapeh bacarai jo Lennon, Cynthia mambukak sabuah restoran di Ruthin, Wales, nan banamo Oliver's Bistro. Inyo manulis sabuah memoir tantang pakawinannyo jo Lennon, \"A Twist of Lennon\", nan tabik pado tahun 1978. Lennon bausao untuak mangantian penerbitan buku itu salapeh bocorannyo tabik di surek kaba.\nCynthia maningga pado tanggal 1 April 2015 di rumahnyo di Majorca, Spanyol dek sakik kanker. "}
{"id": "327903", "revid": "51", "url": "https://min.wikipedia.org/wiki?curid=327903", "title": "The General in His Labyrinth", "text": "The General in His Labyrinth (bahaso Spanyol: \"El general en su laberinto\") adolah sabuah novel sajarah nan tabik tahun 1989 karya panulis Kolombia Gabriel Garc\u00eda M\u00e1rquez. Novel ko adolah versi fiksi dari hari-hari taakhia tokoh pajuang kamardekaan Amerika Sim\u00f3n Bol\u00edvar. \nLatar balakang sajarah.\nSajak tibonyo Christopher Columbus di pantai Venezuela pado tahun 1498, Amerika Salatan diduduaki dek karajaan Spanyol jo Portugis. Pado awal abaik ka-19 Masihi, tajadi paristiwa-paristiwa nan mangguyahan kuaso Spanyol ateh wilayah-wilayah jajahannyo di Amerika Salatan, cando panakluakan Napoleon ateh Spanyol pado tahun 1808; turunnyo Rajo Charles VI, jo naiaknyo Joseph Bonaparte manjadi Rajo Spanyol. Wilayah-wilayah jajahan Spanyol di Amerika Salatan manjadi indak taurus, mambuliahan banyak panduduak Kreole satampek untuak maambiak aliah kuaso ateh wilayah jajahan dan manjadiannyo nagara junta nan mamarintah diri surang.\nNovel ko balatar di tahun 1830. Pado maso tu, pajuangan nagara-nagara di Amerika Latin untuak mandapek kamardekaan dari Spanyol, nan dimulai dek Boliver di Venezuela, New Granada, Ekuador, jo Peru, alah ampia barakia. Bolivar bacito-cito untuak manyatuan sadoalah nagara di Amerika Salatan di bawah satu pamarintahan nan basatu. Namun, cito-cito itu taalang dek masalah ekonomi, nan mamicu tajadinyo parang sipil di banyak tampek. Bolivar banyak kailangan pandukuang dan jatuah sakik; pado 1830, inyo maunduaan diri sabagai Presiden Gran Colombia salapeh sabaleh tahun manjabaik.\nProses kreatif.\n\u00c1lvaro Mutis, surang panulis Kolombia, mulai manulis naskah nan bajudul \"El \u00faltimo rostro\", tantang hari-hari taakhia Bolivar, namun indak manyalasaiannyo. Kawannyo sasamo panulis Gabriel Garc\u00eda M\u00e1rquez mambaco naskah itu dan tertarik untuak manyalasaiannyo, ateh izin Mutis.\nPado awalnyo, Garc\u00eda M\u00e1rquez mamandang baso informasi nan tasadio tantang Bolivar banyak nan dalam satu perspektif sajo. Inyo manaliti salamo duo tahun, walaupun indak pernah sabalunnyo malakuan panalitian sajarah. Inyo mangkaji surek-surek Bolivar, surek kaba pado maso itu, jo memoir dari ajudan 34 jilid tantang Bolivar karya ajudannyo Daniel Florencio O'Leary. Inyo dibantu dek babarapo pakar, cando pakar geografi Gladstone Oliva, sajarawan Kolombia Eugenio Guti\u00e9rrez Celys sarato pakar astronomi Jorge Perezdoval. Pado tahap panyuntiangan, inyo juo dibantuk dek Antonio Bol\u00edvar Goyanes, surang katurunan Bolivar.\nTema.\nManuruik banyak kritikus jo M\u00e1rquez surang, novel ko maliputi banyak topik nan saliang baubuangan, mulai dari revisionisme sajarah, politik, agamo, inggo cinto jo nasib. \nDalam tinjauannyo pado tahun 1990, Margaret Atwood manunjuakkan satu adegan pado novel ko kutiko Sang Jenderal manjalehan pado ajudannyo baso Amerika Sarikat adolah nagara nan \"sok mahakuaso tapi buruak; idenyo tantang kabebasan akan baakhia manjadi sarangkaian kapadiahan untuak kito sadonyo.\" Dalam pandapek Atwood, pandangan ko mancaminan pandangan kontemporer Amerika Latin taadok politik jo tindak-tanduak Amerika Sarikat, tamasuak intervensi-intervensinyo di banua Latin, salamo 160 tahun taakhir.\nCitno jo nasib banyak ditampilan di dalam novel ko. Sapanjang iduiknyo, Bol\u00edvar punyo banyak kakasiah, dan dalam novel ko dijalehan baso dalam tujuah bulan taakhia iduiknyo, Sang Jenderal indak bisa batamu atau bakagiatan jo wanita. Michael Palencia-Roth mancataik baso Sang Jenderal di novel ko maningga dek kakurangan cinto, bukannyo dek tuberkulosis nan tajadi pado Bol\u00edvar.\nPado kanyatoannyo, indak ado catatan sajarah nan rasmi tantang duo minggu taakhia kaidupan Bol\u00edvar, dan M\u00e1rquez dipicayo \"marekonstruksi\" sajarah tasabuik sacaro kreatif. Dalam novel tu surang, M\u00e1rquez manyatoan baso inyo manulih novel ko sabagai surang sajarawan dan bukannyo surang sastrawan biaso, sainggo mamungkinannyo untuak manantang sajarah nan tacetak. Manuruik Borland, caro ko mangingekkan urang nan mambaco novel ko baso \"klaim taadok kabanaran bukanlah hak milik dari sabuah teks, namun adolah hasia dari panafsiran surang sajarawan taadok fakta-fakta nan ado.\"\nSajarawan Ben Hughes mancataik baso novel ko juo marevisi babarapo suduik pandang sasuai samangat antikolonialisme di Amerika Latin. Babarapo ajudan Bol\u00edvar nan babanso asiang, cando Daniel O'Leary, indak banyak tasabuik di dalam novel ko; sabagai panggantinyo, surang tokoh palayan babanso Kolombia asli, Jos\u00e9 Palacios, manjadi \"muluik jo lidah\" Sang Jenderal pado maso-maso akhianyo. Iko dapek juo dipandang subagai suatu langkah pangapuihan paran serdadu-serdadu babanso Inggirih pado tantara Bol\u00edvar dari ingatan basamo banso-banso Amerika Latin.\nTanggapan publik dan tajamahan.\nVersi asli dalam bahaso Spanyol ditabikkan sacaro sarantak di Argentina, Kolombia, Meksiko, jo Spanyol pado tahun 1989. Novel ko mandapek tanggapan nan kontroversial di Amerika Salatan. Manuruik kritikus Ilan Stavans, banyak urang di Venezuela jo Kolombia nan manuduah Garc\u00eda M\u00e1rquez mamburuak-buruakkan reputasi Bolivar subagai surang pahlawan nan bajuang untuak kamardekaan dan panyatuan dunia Hispanik. Duta Besar Meksiko untuak Austria Francisco Cuevas Cancino manulih surek terbuka nan manyatoan baso novel ko \"panuah dek kasalahan fakta, indak adil, dan indak paham akan kejadian-kejadian sajarah jo akibat nan timbua... [Novel ko] ditulih untuak musuah-musuah nagara Amerika Latin, nan kini bisa marandah-randahan Bolivar dan rakyat Amerika Latin.\"\nDi Amerika Sarikat, novel ko ditajamahan ka dalam bahaso Inggirih dek Edith Grossman dan mandapek status paliang banyak dibali dalam daftar \"The New York Times\". Kritikus Barbara Mujica bapandapek baso tajamahan Grossman bisa manangkok arti nan dalamnyo babeda-beda dalam teks aslinyo. Garc\u00eda M\u00e1rquez surang mangaku baso inyo labiah suko mambaco tajamahan Inggirih novel ko."}
{"id": "327905", "revid": "12718", "url": "https://min.wikipedia.org/wiki?curid=327905", "title": "Mitsubishi Delica", "text": "Mitsubishi Delica adolah jinih oto pikap nan di rancang jo di produksi dek parusahaan oto Mitsubishi nan barado di negara Japang. Oto ko Mulai di jua ka pasa samanjak tahun 1968. Model dari oto ko maniru oto truk mitsubishi nan sabalumnyo. Kalau oto truk baukuran gadang, mako oto pikap ko baukuran manangah. Di agia namo Deilca karano arti Delica tasabuik dalam bahaso inggris yaitunyo pangiriman, jadi oto ko diparuntuakan untuak mambawok-bawok kiriman barang salain dapek juo mambawok panumpang. Di Indonesia, oto ko dinamoi juo jo oto L300. Masyrakaik indonesia banyak mampagunoan oto ko untuak bakarajo sarupo maangkuik bahan-bahan sambako jo mangangkuik hasia panen sawah atau ladang untuak di bawok ka pasa.\nGenerasi partamo.\nProduksi oto Mitsubishi Delica ko partamo kali iolah pado tahun 1968 hinggo tahun 1979. Oto generasi partamo ko di sabuik juo jo namo Khmer T120 jo Mitsubishi Colt T100/T120. Oto ko diproduksi di parusahaan Mitsubishi nan barado di Nagoya, Japang. Untuak cabang nyo di Indonesia, oto ko di jua di Indonesia dek parusahaan nan banamo PT Krama Yudha Ratu Motor nan barado di kawasan industri Pulo Gadung, Jakarta Timur. Oto nan banamo Colt T100 / T120 sukses gadang dalam panjualanyo di pasaran Indonesia. Samanjak oto ko di jua tahun 1968, oto ko tetap di produksi hinggo tahun 1982 untuak panjualan di Indonesia.\nGenerasi kaduo.\nOto Mitsubishi Delica generasi kaduo ko dimulai di jua ka pasa dari tahun 1979. Desain atau bantuak oto di generasi kaduo ko agak gadang dibandiang jo generasi nan partamo. Di Indonesia oto ko disabuik juo jo namo Mitsubishi colt L300. Untuak pabrik nyo di indonesia batambah ciek lai dari pabrik nyo nan di pulo gadung, kini pabrik nyo ado pulo di Bekasi, Jawa Barat nan namo parusahaanyo iolah P.T. Mitsubishi Motors Krama Yudha Indonesia. Salain bantuak oto pikap, oto ko punyo juo bantuak minibus nyo nan di pagunoaan untuak mambawo panumpang. Untuak panjualan oto di generasi kaduo ko maliputi babagai negara diantaronyo negara Australia, Piliphina, Indonesia, Korea Selatan jo India.\nGenerasi katigo.\nProduksi oto generasi katigo ko dimulai tahun 1986. Untuak bantuak oto, pado generasi katigo dari oto Mitsubishi Delica ko bantuak nyo labiah agak gadang dari sabalumnyo. Oto ko di buek labiah di tujuan untuak mambawa panumpang karano oto ko alah mamakai sistem kasalamatan nan rancak. Oto ko labiah banyak di gunoan untuak pai barekreasi. Oto ko indak ado di rakik di Indonesia. Namun baitu, negara Australia mamakai oto ko nan diagia namo Mitsubishi Delica Star wangon. Salain Australia, oto ko di jua pulo di Taiwan, China, korea, jo negara-negara di Amerika utara sarupo Amerika jo kanada.\nGenerasi kaampek.\nOto Mitsubishi Delica nan generasi kaampek ko mulai di jua pado tanggal 12 Mai 1994. Oto ko mampunyoi bantuak nan sangaik elegan jo dinamis. Indak ado oto model pikap pado panjualan generasi kaampek ko, hanyo oto nan di panggunoan masih untuak mambawo panumpang. Oto di generasi kaampek ko di namoi juo jo \"Delica Space Gear\" di pasa-pasa oto di Japang. Oto ko alah batipe bapanggarak roda ampek, aratinyo oto ko dapek manampuah jalan nan indak data atau jalan batanah jo babatu-batu. Panjualan Oto ko indak masuak ka Indonesia. Oto ko di jua di Japang, Taiwan, jo Cino.\nGenerasi kalimo.\nOto generasi kalimo ko di luncuan pado tanggal 31 Januari 2007. Oto pado generasi ko diagia namo jo Delica D5. Oto ko di produksi dari tahun 2007 hinggo tahun 2019. Dari tahun 2007 hinggo tahun 2013, oto Delica nan di produksi ko manggunoan bahan baka bensin. Kamudian, sasudah tahun 2013, oto nan diproduksi indak manggunoan bahan baka bensin lai tapi manggunoan bahan baka solar. Oto punyo limo pintu, duo di suok jo di kida jo ciek dibalakang sabagai tampek bagasi. Oto Delica D5 ko resmi di jua di Indonesia pado tanggal 18 September 2014. Dijua di Indonesia dari tahun 2014 hinggo tahun 2019."}
{"id": "327906", "revid": "12718", "url": "https://min.wikipedia.org/wiki?curid=327906", "title": "Sonia Sotomayor", "text": "Sonia Maria Sotomayor (; ) adolah surang hakim Amerika Sarikat. Inyo manjabaik subagai Hakim Aguang Amerika Sarikat sajak dicalonkan dek Presiden Barack Obama pado bulan Mei 2009 dan dikonfirmasi dek Senat pado bulan Agustus 2009. Sotomayor marupoan hakim aguang nan bakaturunan Hispanik partamo di Amerika Sarikat. Sabalun manjadi hakim aguang, inyo manjabaik subagai hakim di Pangadilan Bandiang untuak Wilayah ka-2 dan Pangadilan Negeri untuak Wilayah Salatan New York, kaduonyo bakaduduakan di New York City.\nKaidupan awal jo pandidikan.\nSotomayor lahia di The Bronx, New York City. Ayahnyo jo ibunyo barasa dari Puerto Rico dan batamu di New York salapeh Parang Dunia Kaduo. Sotomayor digadangan subagai surang Katolik di kawasan South Bronx dan East Bronx. Inyo basikolah mulo-mulo di Blessed Sacrament School di Soundview, sabuah sakolah Katolik, dan lulus nomor satu di angkatannyo pado tahun 1972.\nSotomayor kudian masuak ka Universitas Princeton salapeh mandapek beasiswa panuah dek pancapaian akademisnyo jo dek program afirmasi dari kampus.Di Princeton, Sotomayor aktif subagai surang aktivis kampus dan manjadi ketua organisasi \"Acci\u00f3n Puertorrique\u00f1a\", sabuah organisasi mahasiswa asal Puerto Rico.Inyo manulis skripsi tantang Luis Mu\u00f1oz Mar\u00edn, gubernur Puerto Rico partamo nan tapiliah lewat pamiliahan langsuang, dan tapiliah ka organisasi Phi Beta Kappa. Inyo lulus jo gala A.B. dalam ilmu sajarah jo status \"summa cum laude\".\nSotomayor manikah jo Kevin Edward Noonan pado 14 Agustus 1976 di St. Patrick's Cathedral, New York. Pado tahun nan samo, inyo masuak ka Fakultas Hukum Universitas Yale ditangguang dek beasiswa panuah. DI Yale, Sotomayor manjadi editor \"Yale Law Journal\" jo \"Yale Studies in World Public Order\". Inyo sempat lo magang di firma hukum gadang Paul, Weiss, Rifkind, Wharton &amp; Garrison di New York. Sotomayor lulus dari Yale pado tahun 1979 dan diizinkan bapraktek hukum di nagara bagian New York satahun kudian.\nKarir hukum awal.\nSotomayor mamulai karir hukumnya subagai asisten jaksa wilayah di kantua Jaksa Wilayah New York County Robert Morgenthau ateh rekomendasi pambimbiangnyo di Yale Jos\u00e9 A. Cabranes.Inyo manangani kasus-kasus pidana nan bamacam mulai dari pencurian inggo parampokan basinjato jo pambunuahan. Sotomayor maunduaan diri dari kantua jaksa pado tahun 1983 dan bapraktik surang inggo bagabuang jo firma hukum litigasi Pavia &amp; Harcourt di Manhattan pado tahun 1984, manangani kasus-kasus litigasi hak kakayaan intelektual, hukum internasional, jo arbitrasi. Inyo mulai terlibat di kaidupan publik di New York. Pado tahun 1987, Gubernur Mario Cuomo maangkek Sotomayor ka dewan pangarah State of New York Mortgage Agency, dinas pamarintah nagara bagian nan maurus pakaro sewa rumah. Pado tahun 1988, inyo diangkek dek Wali Kota Ed Koch manjadi anggota New York City Campaign Finance Board, nan mangawasi dan maaudit kauangan kampanye politik di New York City.\nKarir subagai hakim.\nPado 27 November 1991, Presiden George H.W. Bush maangkek Sotomayor manjadi hakim di Pangadilan Negeri Amerika Sarikat untuak Wilayah Salatan New York, manggantian John M. Walker Jr. Inyo dikonfirmasi dek Senat pado 11 Agustus 1992 dan mulai bertugas pado bisuaknyo. Pado wukatu pangangkatannyo, Sotomayor adolah hakim nan paliang mudo di Wilayah Salatan New York, dan hakim federal katurunan Hispanik partamo di New York. Subagai hakim pangadilan negeri, Sotomayor mamareso pakaro-pakaro tingkek partamo. Babarapo kasus nan tanamo contohnya dalam \"Dow Jones v. Department of Justice\" (1995; Sotomayor mamutuih baso \"Wall Street Journal\" buliah menerbitkan salinan catatan nan ditinggaan dek bekas panasihat hukum White House Vince Foster) jo \"New York Times Co. v. Tasini\" (1997; Sotomayor mamutuih baso New York Times Company berhak ateh lisensi karya panulih lapeh). \nPado 25 Juni 1997, Presiden Bill Clinton mancalonan Sotomayor untuak manjadi hakim pado Pangadilan Bandiang Amerika Sarikat untuak Wilayah ka-2, bakaduduakan di New York City. American Bar Association, asosiasi pangacara sa-Amerika, manilai Sotomayor \"layak\" sabagai hakim. Salapeh proses nominasi nan panjang di Senat, Sotomayor dikonfirmasi pado 2 Oktober 1998.Subagai hakim tingkek bandiang, Sotomayor manangani labiah dari 3,000 pakaro dan manulih labiah dari 380 pandangan hukum nan ditarimo subagai bagian dari mayoritas.\nSalapeh Hakim David Souter maumuman rencana pensiunnyo pado 30 April 2009, Presiden Barack Obama maumuman pancalonan Sotomayor ka Mahkamah Aguang pado 26 Mei 2009. Komisi Kahakiman Senat manyatujui pancalonan Sotomayor pado 28 Juli 2009; sidang pleno Senat kudian mangonfirmasi Sotomayor subagai Hakim Aguang pado 6 Agustus 2009. "}
{"id": "327910", "revid": "12718", "url": "https://min.wikipedia.org/wiki?curid=327910", "title": "Stephen Breyer", "text": "Stephen Gerald Breyer (; ) adolah surang hakim Amerika Sarikat. Inyo manjabaik subagai Hakim Aguang Amerika Sarikat sajak diangkek dek Presiden Bill Clinton pado tahun 1994. Sabalun manjadi hakim aguang, inyo manjadi hakim pado Pangadilan Bandiang untuak Wilayah ka-1 di San Francisco. Breyer tamasuak golongan hakim nan bapandangan liberal di dunia hukum Amerika Sarikat.\nKaidupan awal.\nBreyer lahia di San Francisco pado keluarga Yahudi kelas manangah. Ayahnyo, Irving, adolah kuaso hukum bagi Dinas Pendidikan San Francisco. Inyo lulus dari Lowell High School pado tahun 1955 dan dari Universitas Stanford pado tahun 1959, bagala B.A. dalam kajian filsafat.\nBreyer mandapek Beasiswa Marshall untuak kuliah di Magdalen College, Universitas Oxford; inyo lulus pado tahun 1960. Salapeh dari Oxford, Breyer masuak ka Fakultas Hukum Universitas Harvard; inyo manjadi editor \"Harvard Law Review\" dan lulus dengan predikat \"magna cum laude\" pado tahun 1964.\nKarir hukum.\nSalapeh bagala sarjana hukum, Breyer batugas sabagai kerani hukum untuak Hakim Aguang Arthur Goldberg dan pagawai pamareso fakta untuak Komisi Warren. Inyo kudian karajo di Departemen Kahakiman partamo-tamo subagai asisten khusus Wakil Jaksa Agung dan kudian subagai wakil jaksa khusus untuak satuan tugas panuntutan skandal Watergate. Salapeh kalua dari dari Departemen Kahakiman, Breyer manjadi panasihat hukum untuak Komisi Kahakiman Senat nan dikatuai Senator Edward M. Kennedy.\nBreyer mulai maaja di Harvard sajak tahun 1967. Inyo manjabaik subagai guru besar inggo taun 1980, dan manjadi tanamo subagai pakar hukum administrasi nagara.Inyo juo manjadi dosen tamu di Sydney College of Law, Universitas Roma, jo Fakultas Hukum Universitas Tulane.\nKarir kahakiman.\nBreyer diangkek dek Presiden Jimmy Carter ka Pangadilan Bandiang Amerika Sarikat untuak Wilayah ka-1, bakaduduakan di Boston, pado tanggal 13 November 1980. Inyo dikonfirmasi dek Senat pado 9 Desember 1980. Dari tahun 1990 inggo 1994, Breyer manjabaik subagai Ketua Hakim..\nSalapeh pensiunnyo Hakim Aguang Harry Blackmun, Presiden Bill Clinton mancalonan Breyer ka Mahkamah Aguang pado 17 Mei 1994. Inyo dikonfirmasi dek Senat pado 29 Juli 1994 dan mulai bertugas pado 3 Agustus 1994.\nPandangan hukum.\nBreyer tanamo subagai surang hakim nan bapandangan liberal. Dalam mamutuihan atau manafsiran sabuah undang-undang, Breyer manyatoan baso inyo manggunoan anam alaik utamo: teks, sajarah, tradisi, preseden, tujuan paraturan, dan akibaik dari panafsiran nan lain. Duo alaik nan taakhia, manuruik Breyer, mambedoannyo jo hakim nan konservatif cando Antonin Scalia. Dalam manantuan konstitusionalitas sabuah undang-undang, Breyer maambiak barek tujuan jo akibaiknyo, tarutamo untuak masyarakat laweh. \nManuruik Cass Sunstein, kaputusan-kaputusan Breyer acok basipek pragmatis dan mambuek sabuah hukum labiah dapek dipahami dek urang banyak."}
{"id": "327911", "revid": "12718", "url": "https://min.wikipedia.org/wiki?curid=327911", "title": "Ralph Abernathy", "text": "Ralph David Abernathy Sr. () adolah surang pandeta dan aktivis Amerika Sarikat.\nKaidupan awal.\nAbernathy lahia di Alabama. Ayahnyo, William, adolah urang kulik hitam partamo nan mandapek hak piliah di Marengo County, Alabama. Kutiko Parang Dunia Kaduo pacah, Abernathy bagabuang ka Angkatan Darat, dan mancapia pangkek sersan. Inyo kudian kuliah di Alabama State manggunoan bantuan dari G.I. Bill; inyo lulus subagai sarjana matematika pado tahun 1950. \nKutiko masih kuliah, Abernathy manjadi pendeta Baptis. Salapeh wisuda, inyo manjadi penyiar radio di Montgomery, Alabama. Inyo kudian pindah ka Atlanta untuak kuliah pascasarjana di Universitas Atlanta dan mandapek gala M.A. dalam bidang sosiologi pado tahun 1951. Abernathy mamutuihan untuak tetap di bidang akademik dan manjadi kapalo asrama putra di Alabama State. Inyo juo manjadi pastor senior di First Baptist Church, Montgomery.\nAktivisme.\nAbernathy partamo kali batamu Dr. Martin Luther King Jr. pado tahun 1954. Inyo mulai bakarajo samo jo Dr. King salapeh ditangkoknyo Rosa Parks di Montgomery pado bulan Desember 1955. Abernathy mangorganisir boikot bus di Montgomery, nan barasia mamaso Mahkamah Aguang lewat kasus \"Browder v. Gayle\" untuak manyatoan baso segregasi rasial di bus batantangan jo Konstitusi..\nAbernathy ikuik mandirian Southern Christian Leadership Conference pado bulan Januari 1957; inyo tapiliah manjadi sekretaris jo bendahara.Sajak itu, Abernathy manjadi rekan utamo King dalam gerakan hak-hak sipil; kaduonyo ditangkok basamo-samo sabanyak 17 kali dan mamimpin gerakan di Montgomery, Albany, jo Selma.\nAbernathy barado di kamar hotel King di Lorraine Motel, Memphis pado kutiko King dibunuah pado 4 April 1968. Inyo manaruihan karajo King subagai Presiden SCLC; pado bulan Mei 1968, Abernathy mamimpin Poor People's Campaign di Washington D.C. Inyo batugas subagai Presiden SCLC inggo maunduaan diri pado tahun 1977. \nSalapeh garakan hak sipil.\nPado tahun 1989, \"And the Walls Came Tumbling Down\", autobiografi Abernathy, ditabikkan. Inyo maningga di Atlanta pado 17 April 1990."}
{"id": "327912", "revid": "51", "url": "https://min.wikipedia.org/wiki?curid=327912", "title": "Komisioner Eropa untuk Lingkungan", "text": ""}
{"id": "327913", "revid": "12718", "url": "https://min.wikipedia.org/wiki?curid=327913", "title": "Komisioner Lingkuangan Eropa", "text": "Komisioner Lingkuangan () adolah surang pajabaik tinggi Komisi Eropa nan manangani kabijakan lingkuangan iduik Uni Eropa.\nKomisioner nan manjabaik kini adolah Virginijus Sinkevi\u010dius, mantan Menteri Ekonomi Lituania; inyo manjabaik sajak 1 Desember 2019.\nTugas jo wewenang.\nKomisioner Lingkuangan pado Komisi Eropa batugas untuak mampasiapan paraturan tantang palinduangan lingkuangan iduik di Uni Eropa. Salain itu, komisioner juo mampunyoi kawenangan untuak mamastian nagara-nagara anggota manarapan paraturan lingkuangan iduik nan sasuai jo standar Uni Eropa. Bidang kawenangan komisioner antaro lain adolah di bidang udaro, aia, kabaragaman hayati, pangalolaan limbah, jo pambangunan bakalanjutan.\nKomisioner Lingkuangan mangarahan pambuatan kabijakan jo parumusan paraturan di lingkungan Komisi Eropa. Dalam palaksanaannyo, inyo dibantu dek surang Direktur Jenderal Lingkuangan, nan mangapaloi Direktorat Jenderal nan baparan subagai sabuah departemen birokrasi permanen. Direktur Jenderal Lingkuangan pado kini ko dijabaik dek Daniel Calleja Crespo. Direktorat jenderal ko tabagi manjadi anam direktorat utamo nan masiang-masiang dipimpin dek surang direktur, bakaduduakan di Brussels:\nPajabaik.\nCarlo Ripa di Meana (1990-92).\nAnggota Parlemen Eropa dari Italia Carlo Ripa di Meana manjadi pajabaik partamo di Komisi Delors. Walaupun baitu, inyo basitagang jo Presiden Komisi Delors nan indak suko jo gayo politik di Meana, nan digantian dek Karel Van Miert sasudah tu.\nStavros Dimas (2004-10).\nPolitisi Yunani Stavros Dimas tapiliah manjadi Komisioner Lingkuangan pado Komisi Barroso salapeh manjabaik subagai Komisioner Buruah. Salah satu prakarsanyo adolah mambahas target pangurangan emisi nan labiah komprehensif salapeh baakhianyo Protokol Kyoto; usao ko ditantang kareh dek wakil Amerika Sarikat pado Konferensi Parubahan Iklim PBB 2004 di Buenos Aires. \nPado tahun 2007, Komisioner Stavros mangumuman rancano untuak maubah standar efisiensi bahan baka pado oto nan bajalan di wilayah nagara Uni Eropa supayo indak labiah dari 130g per km. Rancano ko ditulak dek banyak parusahaan otomotif Eropa.\nKarmenu Vella (2014-19).\nPolitisi Malta Karmenu Vella manjadi Komisioner pado Komisi Juncker. Dalam sidang danga pandapek konfirmasinyo di Parlemen Eropa, Vella managehan pangambangan hijau, palinduangan kapital alam, jo malinduangi kapantiangan warga Uni Eropa dari resiko jo bancano lingkuangan sabagai prioritasnyo salamo manjabaik komisioner. \nVella bakunjuang ka Indonesia pado tahun 2017 untuak mambahas pakaro karajo samo lingkuangan iduik basamo Menteri Pekerjaan Umum dan Perumahan Rakyat Basuki Hadimuljono, Menteri Koordinator Bidang Kemaritiman Luhut Panjaitan, Menteri Lingkungan Hidup dan Kehutanan Siti Nurbaya Bakar, jo Menteri Kelautan dan Perikanan Susi Pudjiastuti. Sabalunnyo, Susi batamu jo Vella di Brussels pado bulan April 2017.\nVirginijus Sinkevi\u010dius (2019-kini).\nMantan Menteri Ekonomi jo Inovasi Lituania Virginijus Sinkevi\u010dius ditunjuak manjadi Komisioner Lingkuangan pado Komisi von der Leyen dek Ketua Komisi Eropa Ursula von der Leyen pado bulan Desember 2019. Salain mandapek portofolio lingkuangan, Sinkevi\u010dius juo batanggungjawab untuak bidang kalautan jo parikanan.\nSalah satu prioritas utamo Komisioner Sinkevi\u010dius pado maso jabatannyo adolah untuak mangawasi prioritas program lingkuangan iduik, kalautan, jo parikanan subagai bagian dari \"European Green Deal\"; mampasiapan Strategi Kabaragaman Hayati (\"Biodiversity Strategy\") manjalang tahun 2030; jo mamarangi panangkapan ikan nan ilegal di parairan Uni Eropa."}
{"id": "327914", "revid": "51", "url": "https://min.wikipedia.org/wiki?curid=327914", "title": "The Sun Also Rises", "text": "The Sun Also Rises adolah sabuah novel karya Ernest Hemingway nan ditabikkan pado tahun 1926.\nLatar balakang.\nNovel ko mancaritoan pajalanan Ernest Hemingway dari Paris ka Festival San Ferm\u00edn di Pamplona, Spanyol, untuak manonton lago jawi nan tanamo di sinan. Pado wukatu itu, Hemingway tingga di Paris dan bakarajo subagai koresponden asiang untuak \"The Toronto Star\", dan sadang cubo-cubo untuak manulih karya fiksi salapeh maliput Parang Yunani-Turki di Smyrna.\nPado awalnyo, Hemingway baniek untuak manulih sabuah buku nonfiksi tantang lago jawi, ulahrago nan manjadi minatnyo sajak patamo kali manonton festival di Pamplona basamo istrinyo Hadley Richardson pado tahun 1923. Inyo baliak ka Pamplona pado tahun 1924 basamo Hadley dan sarombongan kawan, namun baru pado lawatan katigo pado bulan Juni 1925 inyo mamutusan untuak manulih sabuah novel. Inyo manulih ampek baleh bab partamo mulai pado hari ulang tahunnyo, 21 Juli 1925, inggo 17 Agustus di Pamplona, dan mamutuihan untuak pulang ka Paris. Draf partamo novel ko siap pado 21 September 1925, bajudul awal \"The Lost Generation\". \n\"The Sun Also Rises\" ditabikkan dek Scribner's pado 22 Oktober 1926; cetakan patamonyo bajumlah 5,090 eksemplar. Novel ko dicetak taruih sapanjang dekade 1920an. Inggo kini, \"The Sun Also Rises\" dipakiroan manjadi salah satu novel nan paliang banyak ditajamahan di dunia, dan alah dicetak sacaro rutin sajak tahun 1983.\nSinopsis.\nNovel ko bakisah saputa Jake Barnes, surang veteran parang nan indak bisa lai baubuangan seks dek luko-lukonyo pado parang, jo Lady Brett Ashley, surang sosialita. Jake adolah surang wartawan Amerika nan tingga di Paris, samantaro Brett alah duo kali bacarai dan sadang dalam ubuangan jo babarapo urang lelaki. Salah satunyo, ubuangan Brett jo kawan kuliah Jake Robert Cohn, mambuek John berang dan mamutuihan pakawanannyo jo Jake. Di Pamplona, rayuan Jake pado surang matador nan baumua 19 tahun banamo Romero mambueknyo dipandang tukiak jo warga lokal.\nBuku I dibukak jo Jake bamain tenis basamo Robert, manyewa surang pelacur banamo Georgette, jo batamu Brett dan Count Mippipoulous di sabuah kafe. Brett kudian manyatoan cintonyo pado Jake, namun kaduonyo tahu baso ubuangan kaduonyo indak akan stabil. Pado buku ko, latar balakangnyo banyak diambiak pado masyarakat kafe urang-urang mudo ekspatriat Amerika nan tingga di Paris.\nPado Buku II, Bill Gorton, surang kawan Jake, basamo tunangannyo Mike Campbell, tibo di Paris. Jake jo Bill pai ke salatan Parancih dan batamo Roberto di Bayonne untuak pai mamanciang di bukik-bukik dakek Pamplona. Walau baitu, Robert indak jadi pai mamanciang; inyo mamiliah tingga di Pamplona untuak manunggu Brett jo Mike nan talambek. Robert alah baubuangan jo Brett babarapo minggu sabalunnyo, dan masih maraso mamilikinyo walaupun alah batunagan jo Mike. Jake jo Bill mamanciang salamo limo hari di aliran sungai dakek Burguete sabalun bagabuang jo rombongan Robert di Pamplona. Di Pamplona, rombongan ko mulai minum alkohol, makan, manonton lago jawi, jo batalingkah sasamo inyo. Robert mulai indak dianggap dek rombongan ko dek kato-katonyo nan antisemitik. Jake manganalan Brett pado matador Romero di Hotel Montoya; salapeh itu, kaduonyo mulai barayu-rayuan, namun para lelaki dalam rombongan mulai mamparabuikkan Brett. Robert, nan pernah juara tinju kutiko kuliah, bacakak jo Jake, Mike, jo Romero. \nBuku III mancaritoan kisah akhia salapeh pesta di Pamplona. Salapeh mabuak, rombongan maninggaan kota tu: Bill pulang ka Paris, Mike tingga di Bayonne, dan Jake pai ka San Sebasti\u00e1n di pantai utara Spanyol. Sabalun pulang ka Paris, Jake mandapek telegram dari Brett (nan pai ka Madrid basamo Romero) nan nio mamintak tolong. Inyo manamuan Brett di sabuah kamar hotel kumuah dalam kondisi ditinggaan Romero dan indak bapitih. Novel ditutuik jo adegan Brett jo Jake sadang manumpang sabuah taksi, batuka carito tantang kamungkinan-kamungkinanan nan bisa se tajadi salamo pangalaman inyo baduo di Pamplona. \nTema.\nSacaro umum, \"The Sun Also Rises\" bacarito tantang cinto, padusi, jo maskulinitas pria pado maso \"Roaring Twenties\". Hemingway acok dianggap subagai salah satu panulih utamo pado angkatan \"Lost Generation\", istilah Gertrude Stein untuak mudo-mudi Amerika nan lahia salapeh Parang Dunia Partamo. \nDalam novel ko, watak Lady Brett Ashley dianggap mawakili angkatan \"New Woman\" nan bebas: urang padusi nan duo kali bacarai, tingga bebas jo pagaulan kota gadang Eropa (di Paris). Walaupun ado nan maanggap baso Hemingway maniekkan novel ko untuak mambahas tantang nilai-nilai moral, novel ko dapek dibaco jo duo caro: sabuah buku tantang urang ekspatriat nan sadang mancari jati diri atau kisah moral tantang surang protagonis nan sadang mancari kataguahan moral di dunia nan indak bamoral. Sabaliaknyo, banyak kritik nan mamandang watak Jake subagai pangajawantahan sosok Hemingway surang, tarutamo kamarahannyo taadok kaum homoseksual jo kagundahannyo tantang stigma maskulin pado diri surang laki-laki.\nWatak-watak pado novel ko kabanyakan mampunyo nilai jo norma nan samo. Saluruahnyo dipangaruahi dek Parang Dunia dalam satu atau lain bantuak. Alusi pado istilah \"Lost Generation\" (biografer James Mellow manyatoan baso Hemingway mungkin manggunoan istilah ko sabagai judul partamo novel ko) barasa dari kato-kato Stein, nan bakato tantang serdadu-serdadu mudo nan baru pulang dari medan parang: \"C'est une g\u00e9n\u00e9ration perdue\". Hemingway juo manangkok raso berang dan kecewa dalam kisah cinto Brett dan Jake: Brett mancari-cari kapastian nan indak kunjuang inyo dapek, dan Jake indak dapek baubuangan seks dek luko-luko nan nyo dapek dalam parang. Luko-luko Jake malambangan sabuah era nan rusak, kekecewaan, jo frustrasi nan dirasoan dek satu generasi. Hemingway bakato pado editornyo, Max Perkins, baso buku ko bisa se bukan tantang sabuah generasi nan hilang, tapi baso \"Bumi batahan jo bantuaknyo salamonyo\". \nTanggapan.\n\"The Sun Also Rises\" adolah novel partamo Hemingway, dan salah satu karya nan manjadi tunggak popularitasnyo subagai surang panulih bahaluan modernis. Tanggapan awal ateh novel ko kabanyakan positif, tamasuak dari kritikus dari koran-koran gadang cando H.L. Mencken; \"The New York Times\"; jo Conrad Aiken dari \"New York Herald Tribune\". Namun, kritikus lain cando koran \"Chicago Daily Tribune\" jo \"The Cincinnati Enquirer\" maanggapnyo buruak dan bahkan dangka.\nAdaptasi.\nNovel ko adolah salah satu dari tigo buku Hemingway tantang lago jawi; inyo manabikkan \"Death in the Afternoon\" pado tahun 1932 jo \"The Dangerous Summer\" salapeh kamatiannyo pado tahun 1985. Panggambaran Hemingway tantang kota Pamplona mambantu mampopuleran pacu jo lago jawi di Festival San Ferm\u00edn.\nKapopuleran novel ko mandapek paratian dari teater Broadway jo Hollywood. Hemingway mampatimbangan untuak mangirim buku ko lansuang ka Hollywood. Inyo manjua hak film ka RKO Pictures pado tahun 1932, namun filmnyo baru dibuek pado tahun 1956. Skrip filmnyo ditulih dek Peter Viertel; Tyrone Power mamaranan Jake, Ava Gardner sabagai Brett, dan Errol Flynn manjadi Mike. Royalti dari film disarahan pado jando Hemingway, Richardson."}
{"id": "327920", "revid": "2444069", "url": "https://min.wikipedia.org/wiki?curid=327920", "title": "Panyanyi", "text": "Penyanyi adolah urang nan manggunokan suaro bernada dangan lagu nan diiriang musik ataupun tidak."}
{"id": "327921", "revid": "8209", "url": "https://min.wikipedia.org/wiki?curid=327921", "title": "Sukarni Ilyas", "text": ""}
{"id": "327922", "revid": "51", "url": "https://min.wikipedia.org/wiki?curid=327922", "title": "Penyanyi", "text": ""}
{"id": "327924", "revid": "51", "url": "https://min.wikipedia.org/wiki?curid=327924", "title": "True at First Light", "text": "True at First Light adolah karya nonfiksi nan ditulih dek Ernest Hemingway. Buku ko bacarito tantang pajalanannyo basamo istrinyo Mary Hemingway pado tahun 1953-54 di nagara-nagara di bagian timur banua Afrika. Buku ko tabikkan pado tahun 1999, jauah satalah kamatian Hemingway.\nLatar.\nPado tahun 1953, Ernest Hemingway barancano untuak mangunjuangi anak laki-lakinyo Patrick nan sadang tingga di Tanganyika. Hemingway pado maso tu alah pernah ka Afrika untuak safari pado tahun 1933 basamo istri patamonyo Pauline; kunjuangan tu manginspirasinyo untuak manulih carito pendek \"Snows of Kilimanjaro\". Majalah \"Look\" manawaran Hemingway untuak manugasannyo ka Afrika, jo bayaran $15,000 untuak pangaluaran jo $10,000 untuak hak cipta tulisan sapanjang 3,500 kato tantang pajalananan. Salain istrinyo Mary, Hemingway dikawani dek fotografer Earl Theisen. \nPasangan Hemingway maninggaan Havana, tampek tingga kaduonyo kutiko itu, pado bulan Juni 1953. Tujuan patamonyo adolah Eropa untuak mangurus babarapo urusan; kaduonyo barangkek dari Venesia ka Tanganyika dan sampai pado bulan Agustus. Di Tanganyika, Hemingway dipandu dek Philip Percival, nan mamandunyo pado safari patamonyo pado tahun 1933. Rombongan manjalajahi bantaran Sungai Salengai manuju rawa-rawa di Kimana jo Lambah Rift sabalun basobok jo Patrick nan tingga di sabuah ladang di tangah Tanganyika. Salapeh tu, Percival maninggaan pulang rombongan Hemingway. Ernest, Mary, jo Theisen malanjuikan pajalanan dan tingga salamo duo bulan di kaki Gunuang Kilimanjaro.\nKacalakaan kapa tabang.\nPado 21 Januari 1956, Hemingway mancater sabuah kapa tabang raun-raun sabagai hadiah Natal untuak Mary. Duo hari sudah tu, dalam pajalanan manuju Aia Tajun Murchison di Uganda, kapa tabang Hemingway malantak sabuah tiang listrik; saluruah panumpang mandapek luko ketek-ketek. Namun, sabuah kapa tabang lain nan tabang malinteh malaporan baso indak ado panumpang nan salamaik, sainggo pado isuak arinyo barito kamatian Hemingway alah takaba ka saluruah dunia.\nRombongan Hemingway disalamaikkan dek surang pilot nan tabang malinteh, namun kapa tabang de Havilland nan manyalamaikkan tu tabaka pado kutiko cubo tabang. Ladakan di kapa tabang panyalamaik tu mambuek anguih paspor rombongan, rol film, jo saluruah pitih nan ado. Rombongan tapaso bajalan ka Entebbe manaiki oto, dan malanjuikkan ka Nairobi untuak mamuliahan diri. Walaupun luko-luko, Hemingway ikuik jo Patrick dan istrinyo pai mamanciang pado bulan Februari. Kutiko sabuah kabakaran hutan tajadi, Hemingway jatuah ka dalam api kutiko sadang mancubo mamadaman, nan mambuek kaki, paruik muko, bibia, jo kaki kirinyo ikuik tabaka. Pado kutiko dipareso di Venesia manjalang pulang ka Kuba, Hemingway diagnosa ratak tulang balakang, ratak ginjal jo hati, bahu tageser, jo ratak tangkurak.\nProses panulisan.\nKutiko sadang mamuliahan diri di Nairobi, Hemingway mulai manulih laporannyo untuak \"Look\", nan mambayia tambahan $20,000 untuak laporan eksklusif tantang cilako kapa tabangnyo. Laporan Hemingway ditabikkan pado 26 Januari 1954, sapanjang duo puluah halaman majalah.\nSalapeh Hemingway tibo di Kuba, inyo lansuang manulih pangalamannyo salamo di safari walaupun masih sakik. Inyo lansuang manulih labiah dari 10,000 kato, sainggo naskah awalnyo mencapai labiah 800 halaman. Pado bulan Oktober 1955, inyo manulih baso inyo alah mancapai sakitar 650 halaman; namun pado Januari 1956, inyo mangaku mulai sulik maingek a nan tajadi salamo pajalanan tu. Karajo pado buku ko ditangguahan dek proses syuting film \"The Old Man and the Sea\"; Hemingway kudian mangatoan pado redakturnyo baso inyo indak mungkin lai mangarajoan buku tu. Naskah awalnyo disimpan pado sabuah kotak deposit di Havana, walaupun sasudah Revolusi 1959 Hemingway bapikia baso naskah tasabuik alah ilang.\nPanabitan.\n\"True at First Light\" indak pernah ditabikan pado maso Hemingway masih iduik. Pado tahun 1965, Mary Hemingway mandirian Hemingway Foundation dan manyumbangan naskah jo surek paninggalan suaminyo ka John F. Kennedy Library. Pado tahun 1980, sakumpulan sarjana-sarjana pangkaji karya Hemingway mamutuihan untuak mandirian Hemingway Society, nan batujuan untuak mamaliaro karya-karyanyo. Salapeh Mary maningga pado tahun 1986, anak-anak Hemingway, John jo Patrick mamintak pado Hemingway Society untuak turuik sato mangurus Hemingway Foundation.\nPado awal tahun 1970an, \"Sports Illustrated\" manabikkan cuplikan dari naskah Afrika Hemingway dalam babarapo seri ateh izin Mary Hemingway. Pado tahun 1997, ahli waris jo Hemingway Society/Foundation basatuju untuak manabikkan pajalanan Hemingway di Afrika dalam duo buku. \"True at First Light\" disuntiang dek Patrick Hemingway, samantaro naskah nan labiah lengkap ditabikkan dalam judul \"Of Under Kilimanjaro\".\nScribner's, panabik buku ko, mamintak pado Patrick untuak manyuntiang naskahnyo manjadi kurang dari 100,00 kato. Inyo bakarajo salamo duo tahun untuak manyuntiang naskah nan labiah dari 200,000 kato, mampakuek jalan carito, dan mambuang bagian-bagian nan ado opini-opini pribadi Hemingway taadok babarapo anggota keluarga jo urang nan masih iduik. \"True at First Light\" ditabikkan pado 7 Juli 1999. Cetakan patamonyo adolah sabanyak 200,000 eksemplar. Majalah \"'The New Yorker\" manabikkan cuplikan bukunyo sacaro berseri. Versi rakaman suaro ditabikkan pado tahun 2007.\nTanggapan.\n\"True at First Light\" masuak ka dalam daftar buku nan paliang banyak tajua versi \"The New York Times\", walaupun kritikus Ralph Blumenthal di koran tu surang manyatoan baso buku ko indak sarancak fiksi autobiografi Hemingway nan sabalunnyo. Dalam resensi tahun 1999, James Wood manyatoan baso Hemingway mamukasuikkan buku bukan sabagai novel, namun panyuntiang sasudahnyo maubahnyo manjadi novel.\nJim Campbell dari \"The Guardian\" manyatoan baso buku ko adolah salah satu karya Hemingway nan paliang buruak. Namun, Christopher Ondaatje di \"The Independent\" bapandapek baso carito-carito Hemingway dari Afrika marupoan salah satu karyanyo nan paliang rancak.\nBanyak kritikus nan mangkritik Patrick Hemingway subagai panyuntiang naskah ko. Di \"National Review\", Kenneth S. Lynn manulih baso Hemingway mungkin akan berang dek anak-anaknyo mamutuihan untuak manabikkan naskah nan inyo surang anggap indak layak tabik ko. Panulih Joan Didion juo mangkritik kaputusan kaluarga Hemingway untuak manabikkan buku ko dan mangkomersialisasikan warisan Hemingway."}
{"id": "327925", "revid": "12718", "url": "https://min.wikipedia.org/wiki?curid=327925", "title": "A Vindication of the Rights of Men", "text": "A Vindication of the Rights of Men, in a Letter to the Right Honourable Edmund Burke; Occasioned by His Reflections on the Revolution in France adolah sabuah pamflet politik nan ditulih dek aktivis jo panulih Inggirih Mary Wollstonecraft. Pamflet iko marupoan balasan dari buku \"Reflections on the Revolution in France\"' karya Edmund Burke, dan tabik untuak kali partamo pado tahun 1790. \nLatar sajarah.\nDari taun 1789 inggo 1795, masyarakat intelektual di Inggirih terlibat dalam Kontroversi Revolusi takaik Revolusi Parancih. Banyak urang nan dikajuikkan dek tabiknyo pamflet karya Edmund Burke nan bajudul \"Reflections on the Revolution on France\" pado bulan November 1790. Burke, surang tokoh nan acok mangkritik kuaso rajo dan pandukuang Revolusi Amerika, dipakiroan akan turuik sato mandukuang revolusi di Parancih, justru manulak revolusi tasabuik.\nKarya Burke sabagian gadang marespon isi khutbah tokoh agamo Richard Price \"A Discourse on the Love of Our Country\". Dalam \"Reflections\", Burke bapandangan baso Revolusi Parancih adolah sabuah tindakan kudeta nan indak sah taadok pamarintahan nan sah. Manuruik Burke, warga nagara indak punyo hak untuak barevolusi taadok pamarintahannyo surang, dek sabab paradaban adolah hasil dari konsensus sosial jo politik, sainggo jikok tradisi taruih-manaruih ditantang, sabuah nagara akan jatuah ka dalam kondisi anarki. Suaro Burke dalam pamflet ko diwakili surang mudo Parancih nan mamintak tolong untuak mampatahanan pamarintahan aristokratik, paternalistik, jo bakaturunan diparintah rajo-rajo.\n\"Reflections\" karya Burke tajua labiah dari 30,000 eksemplar walaupun diaaragoi tigo shilling nan maha pado maso tu. Karya partamo nan mambalehnyo, \"The Rights of Man\" karya Thomas Paine nan tabik pado 1792, malampaui rekor \"Reflections\" dan tajua labiah dari 200,000 eksemplar. Jikok Burke mandukuang aristokrasi, monarki, jo agamo nagara, kaum liberal cando Paine, Wollstonecraft, jo William Godwin mandukuang republikanisme, sosialisme agraris, anarki, jo tolerasi baagamo. Dalam iklan nan nyo tulih pado bagian awal \"Rights of Men\", Wollstonecraft manjalehan alasan baa kok inyo manulih pamflet ko:\nPanulisan.\nWollstonecraft mamintak panabiknyo, Joseph Jonson, untuak dapek capek manabikkan pamflet ko. Dalam memoirnyo tantang Wollstonecraft, Godwin mancataik baso naskah-naskah pamflet ko masih sadang ditulih katiko lansuang dikirim ka pacetakan. \"Rights of Men\" ditabikkan sacaro anonim pado 20 November 1790. Tigo minggu kamudian, pado 18 Desember, cetakan kaduo nan mamuek namo Wollstonecraft. Suntiangannyo pado edisi kaduo mampatajam sarangan pribadi pado Burke dan mangganti banyak bagian dari naskah asli dari suduik pandang urang patamo manjadi urang katigo.\nStruktur jo isi.\nGayo panulisan \"Rights of Men\" maniru banyak gayo panulisan Burke di \"Reflections\", yaitu dalam bantuak surek: Burke manulih pado surang mudo Parancih, dan Wollstonecraft manulih ka Burke. Dek sabab modenyo sabagai sabuah pamflet politik, \"Rights of Men\" indak punyo struktur nan jaleh, sainggo acok dianggap indak beres, indak jaleh, indak logis, dan panuah jo sarangan \"ad hominem\".\nWollstonecraft mangacam gagasan tantang pangkek jo hierarki manusia nan diajuan Burke. Inyo mangkritik kareh sikap Burke nan maremehan rakyat banyak dan mandukuang kaum elit cando Marie Antoinette. Wollstonecraft bapandangan baso surang manusia harus dinilai malalui kamampuannyo, bukan malalui katurunan. Inyo mandukuang gagasan sabuah masyarakat dagang nan dapek mambantu surang manusia mamanuahan potensi dirinyo masiang-masiang dan manyalasaian tangguangjawabnyo sabagai surang warga nagara.\nWollstonecraft bapandangan baso ideologi republikanisme labiah rancak dibandiangan monarki, dek sabab republikanisme dapek manjamin kamakmuran jo kabahagiaan urang banyak, bukan anyo pado urang-urang nan punyo tanah atau harato. Nan mambedan Wollstonecraft adolah gagasannyo tantang paran kaluarga sabagai tampek mananaman nilai-nilai republikan paliang awal, dan nilai-nilai kaluarga sabagai dasar dari nilai-nilai publik. Iko beda jo ide tokoh republikan nan lain cando Godwin atau Francis Hutcheson.\nJikok Burke bapandangan baso masyarakat dan pamarintah harus baaka pado tradisi nan alah ado sajak zaman daulu, Wollstonecraft bapandapek baso sadoalah konsensus dalam bamasyarakat dapek dipareso ulang sacaro logis. Inyo bapandangan baso tradisi indak harus dianggap dalam hukum atau dalam undang-undang dasar, sainggo hak-hak manusia harus diagiahan dek karano inyo masuak aka, bukannyo dek karano alah manjadi tradisi dalam masyarakat sajak lamo.\nTanggapan.\n\"Rights of Men\" dijua satangah harago (satu shilling anam pence) dari \"Reflections\" karya Burke, sainggo labiah banyak laku di masyarakat.\nSurek kaba pado maso tu maninjau \"Rights of Men\" dengan kritis. \"Analytical Review\" sapakek jo gagasan Wollstonecraft dan mamuji tulisannyo nan bernas. \"Critical Review\", nan acok basubarangan pandang jo \"Analytical\", mangkritik kareh salapeh dapek tahu baso nan manulihnyo adolah surang wanita. \"Gentleman's Magazine\" bapandapek baso tulisan Wollstonecraft indak masuak di aka.\nWilliam Godwin, nan salapeh panabikkan buku ko manjadi suamo Wollstonecraft, manggambaran buku ko \"indak masuak di aka\" dan indak manuruik aturan tata bahasa. \"Memoir\" nan inyo tulih tantang istrinyo hanyo mambahas pamflet ko dalam satu bab. Namun, urang lain cando sajarawan Catherine Macaulay jo pangacara dan paminat seni William Roscoe manyukoi karya ko.\nSajarawan modern bapandapek baso \"'Rights of Men\" adolah karya nan mambuek Wollstonecraft radikal dan manginspirasi tulisan-tulisannyo sasudah tu, sarupo \"A Vindication of the Rights of Woman\" nan tabik pado tahun 1792. Wollstonecraft surang salapeh manabikkan \"Rights of Woman\" manjalehan labiah banyak argumen nan inyo kamukoan di \"Rights of Men\"."}
{"id": "327926", "revid": "51", "url": "https://min.wikipedia.org/wiki?curid=327926", "title": "Konferensi Perubahan Iklim Perserikatan Bangsa-Bangsa", "text": ""}
{"id": "327927", "revid": "51", "url": "https://min.wikipedia.org/wiki?curid=327927", "title": "Konferensi Parubahan Iklim PBB 2007", "text": "Konferensi Parubahan Iklim Pasarikatan Banso-banso 2007 () diadoan di Bali International Conference Centre, Nusa Dua, Bali, Indonesia antaro 3 inggo 15 Desember 2007.\nStruktur.\nKonferensi ko tadiri ateh babarapo patamuan nan saliang takaik, antaro lain:\nPasiapan acara.\nSubagai tuan rumah, Indonesia manunjuak Menteri Lingkuangan Iduik Rahmat Witoelar subagai katua umum panitia palaksanaan jo Agus Purnomo sabagai katua harian. Delegasi Indonesia nan baranggotakan 78 urang diketuai dek Emil Salim.\nIndonesia manangguang ampia saluruah biaya konferensi; Kamantarian Kauangan mampasiapan labiah kurang Rp 15 miliar. Pangamanan disadioan dek Kapolisian Republik Indonesia basamo unit kaamanan PBB, Tentara Nasional Indonesia, jo satuan pangamanan tradisional pecalang.\nPambukaan.\nKonferensi dibukak pado 3 Desember 2007 di Plenary Room, Bali International Convention Center, dek Presiden Indonesia Susilo Bambang Yudhoyono jo Presiden \"Conference of Parties\" UNFCCC David Mwiraria dari Kenya. Acaro kudian dilanjuikan jo pidato panel dari Sekretaris CoP Yvo de Boer.\nJalan acara.\nKonferensi ko didominasi jo pasiapan nagara-nagara anggota PBB untuak mananggulangi parubahan iklim malalui negosiasi pambaharuan Protokol Kyoto. Proposal awal nan diajuan dek Uni Eropa manyatoan baso emisi global akan mamuncak dalam waktu 10 inggo 15 tahun. Proposal ko manyaruan agar nagara-nagara maju untuak dapek mencapai target emisi 20-40% di bawah level tahun 1990 pado tahun 2020. Proposal ko ditulak kareh dek Amerika Sarikat nan didukuang jo Japang, Kanada, Australia, jo Rusia. Pado akhianyo, hasil konferensi ko mamandatkan \"panurunan nan drastis pado tingkek emisi global\".\nHasil.\nKomunike Bali.\nPado tanggal 30 November 2007, sakitar 150 pamimpin parusahaan dunia manandatangani sabuah Komunike Bali nan baisi seruan agar adonyo sabuah pajanjian antarobanso komprehensif dan maikek sacaro hukum untuak mananggulangi parubahan iklim, managehan paran ilmu pangatauan untuak mangurangi kadar emisi dunia, manyaruan nagara-nagara industrial untuak ado di barisan muko untuak mausaoan pancagahan parubahan iklim, sarato manyaruan pamimpin dunia untuak manyapakati satu karangko karajo untuak sabuah pajanjian antarobanso nan baru untuak manggantian Protokol Kyoto. Komunike ko diusaoan dek \"UK and EU Corporate Leaders Groups on Climate Change\" nan dipimpin dek Charles, Pangeran Wales. Antaro parusaoan nan manandatangan komunike ko adolah Nokia, Tesco, Lloyds TSB, jo Nike.\nBali Road Map.\n\"Bali Road Map\" adolah sarangkaian rencana nan disapakati dek patamuan CoP UNFCCC untuak mawadahi langkah komprehensif pananggulangan parubahan iklim. Di dalamnyo tamasuak sabuah \"Bali Action Plan\" nan ditarapan sapanjang duo tahun dan salasai dibahas pado Konferensi Parubahan Iklim PBB 2009 di Copenhagen, Denmark.\nBali Declaration by Climate Scientists.\n\"Bali Declaration by Climate Scientists\" adolah sabuah deklarasi nan ditandotangani labiah dari 200 pakar kajian parubahan iklim nan manyaruan target spesifik pado pangurangan emisi dunia. Deklarasi ko dipasiapan dek \"Climate Change Research Centre\" di Universitas New South Wales, Australia."}
{"id": "327928", "revid": "51", "url": "https://min.wikipedia.org/wiki?curid=327928", "title": "Pasarikatan Banso-banso", "text": ""}
{"id": "327934", "revid": "51", "url": "https://min.wikipedia.org/wiki?curid=327934", "title": "Noraniza Idris", "text": "Nor Aniza binte Haji Idris atau nan labiah dikatahui sabagai Noraniza Idris () marupokan saurang panyanyi, panulih lagu, jo palakon badarah Melayu bakabangsoan Malaysia."}
{"id": "327936", "revid": "12718", "url": "https://min.wikipedia.org/wiki?curid=327936", "title": "Konsol gim", "text": "Konsol gim adolah peralatan elektronik nan dibuek untuak bermain sabuah permainan video. Konsol gim partamo adolah Magnavox Odyssey nan dirilis pado Mai 1972 Conto konsol gim adolah Sega Mega Drive, Nintendo Entertainment System, Play Station, jo lain-lain."}
{"id": "327937", "revid": "51", "url": "https://min.wikipedia.org/wiki?curid=327937", "title": "Didi Kempot", "text": "Didik Prasetyo atau Didi Kempot (Solo, 31 Desember 1996 \u2014 Solo, 5 Mei 2020) adolah panyanyi jo maestro campursari Indonesia. Baliau tanamo dek lagu-lagu nan dinyayikan mancaritokan tantang patah hati. Baliau digalari sabagai \"Godfather of Broken Heart\"."}
{"id": "327938", "revid": "1443", "url": "https://min.wikipedia.org/wiki?curid=327938", "title": "1999 RY214", "text": ""}
{"id": "327939", "revid": "7218", "url": "https://min.wikipedia.org/wiki?curid=327939", "title": "Lubang itam", "text": "Lubang itam (Inggris: \"Black hole\") adolah bagian dari ruang wakatu nan marupakan gravitasi paling kuaik, bahkan cahayo indak bisa lapeh. Teori relativitas umum mamprediksi kalau butuah massa gadang bana untuak mambuek sabuah lubang itam nan barada di ruang waktu. Di sakaliliang lubang itam tu ado parmukaan nan disabuik horizon peristiwa. Objek iko disabuik \"itam\" soalnyo maisok apopun nan barado di sakitarnyo dan indak bisa baliak liak, tamasuak cahayo sakalipun."}
{"id": "327940", "revid": "9415", "url": "https://min.wikipedia.org/wiki?curid=327940", "title": "Sistem koordinat geografi", "text": ""}
{"id": "327942", "revid": "4256", "url": "https://min.wikipedia.org/wiki?curid=327942", "title": "Matt Roberts", "text": "Matthew Derrick Roberts () adolah pamain gitar Amerika Sarikat."}
{"id": "327944", "revid": "12718", "url": "https://min.wikipedia.org/wiki?curid=327944", "title": "Pandemi koronavirus di Riau", "text": "Pandemi koronavirus di Riau dimulo dari pandarito nan punyo riwayaik pajalanan dari Malaysia pado awal Maret. Pandarito tasabuik baumua 63 tahun nan dirawat di Rumah Sakit Umum Daerah (RSUD) Arifin Achmad, Pekanbaru, Riau. Sampai 11 Mai 2020, 73 kasus nan positif di Riau, diantaronyo 39 urang kasus cegak.\nKabijakan Pamarintah Riau.\nSajak 23 Juli 2020, Polda Riau mangadokan Operasi Patuh Lancang Kuning untuak mangurangi kacalakaan di jalan salamo 14 hari. Salain untuak itu, dalam operasi tu maingekan pulo ka sado masarakaik untuak patuah kapado protokol kasihatan sarato mamakai masker. Kegiatan tu juo akan maikuikan satuan patugas Covid-19 Provinsi Riau.\nPado tangga 18 September 2020 Gubernur Riau, Syamsuar, manyurah kasado patugas ASN jo patugas honor di jajaran provinsi Riau untuak karajo dari rumah (Work From Home). tapi untuak katua pado masiang-masiang dinas harus tatap karajo dari kantua juo. \nSajak tanggal 26 Oktober 2020 sampai 2 November 2020, Gubernur Riau manyuruah untuak mangecek urang nan masuak kalua dari provinsi Riau. Urang nan kalua masuak Riau harus bisa mancaliakan surek \"rapid test\" nan hasianyo nonraktif koronavirus 2019 salamo 7 ari sajak surek kalua. Jikok indak ado surek tu, wajib malakuan \"rapid test\" di posko jo pitih surang.\nPamarintah kota Pakanbaru malarang urang-urang nan ASN (Aparatur Sipil Negara) kalua dari kota Pakanbaru salamo cuti panjang akhia bulan. Kamudian ASN indak buliah malakuan pajalanan dinas kalua kota salamo tangga 26-27 Oktober 2020 supayo labiah aman dari panularan koronavirus 2019. \nPasebaran kasus.\nKasus nan taseba di Riau per 11 Mai 2020"}
{"id": "327947", "revid": "2504477", "url": "https://min.wikipedia.org/wiki?curid=327947", "title": "Sega Mega Drive", "text": " adolah konsol gim nan dirilis oleh Sega di Jepang pada tahun 1988 dangan kamampuan 16-bit. Di wilayah Amerika Utara pada tahun 1989 dangan banamo Sega Genesis, di wilayah Brazil dikenal dengan banamo TecToy Mega Drive samantaro di Eropa &amp; wilayah Asia termasuk Asia Tenggara pada tahun 1990 tetap dipakai namo Sega Mega Drive. Pado awal debutnya di Amerika Utara, konsol iko manggunokan namo Sega Genesis karano Sega gagal untuak mandapek'an lisensi untuak manggunokan namo Mega Drive di wilayah itu.\nGim nan paliang populer di konsol iko adolah \"Sonic the Hedgehog\"."}
{"id": "327948", "revid": "12718", "url": "https://min.wikipedia.org/wiki?curid=327948", "title": "Pandemi Covid-19 di Sumatera Utara", "text": "Pandemi koronavirus di Sumatera Utara per tanggal 11 Mei 2020 adolah 196 kasus takonfirmasi positif, 48 kasus di antaranya nan cegak, sadangkan 24 kasus lainnya maningaa. Banyak Pasien Dalam Penanganan (PDP) di Sumatera Utara adolah 151 kasus. Di Sumatera Utara kasus nan paliang banyak barado di Kota Medan. Badasarkan data Dinas Kesehatan Provinsi Sumatera Utara, kota Medan ado sabanyak 140 kasus positif.Di provinsi Sumatera Utara pangujian koronavirus manggunoan Test Polymerase Chain Reaction (PCR). \nSampai tangga 23 September 2020, panambahan urang nan kanai koronavirus samakin banyak di Sumatra Utara. Manuruik Satgas Pananganan Covid-19, di Sumtra Utara alah sabanyak 9.566 kasus nan positif, kamudian 5.752 kasus nan cegak jo 401 kasus nan maningga. \nRumah sakik rujuakan COVID-19 di Sumatra Utara.\nAdo babarapo rumah sakik nan alah disiapkan dek Pamarintah Provinsi Sumatra Utara sabagai rujuakan untuak pancagahan koronavirus 2019, diantaranya adolah:\nKabijakan Pamarintah.\nPado tangga 9 April 2020, Edy Rahmayadi, Gubernur Sumatra Utara mangumumkan kalau pamarintah Sumatra Utara akan manyiapkan dana sabanyak Rp 1,5 trilliun untuak pananganan Covid-19. Dana tu akan diagiahkan kapado masarakaik nan kanai dampak kabijakan pancagahan panyebaran virus korona.\nPamarintah Sumatra Utara mayiapkan pulo tigo konsep pananganan dalam manangani wabag virus korona ko. Konsep tu adolah:\nPasebaran Kasus.\nKasus nan taseba di Sumatera Utara per 11 Mai 2020."}
{"id": "327950", "revid": "175", "url": "https://min.wikipedia.org/wiki?curid=327950", "title": "Pandemi koronavirus di Sumatera Utara", "text": ""}
{"id": "327951", "revid": "12718", "url": "https://min.wikipedia.org/wiki?curid=327951", "title": "Pandemi Covid-19 di Daerah Khusus Ibukota Jakarta", "text": "Pandemi koronavirus di Daerah Khusus Ibukota Jakarta pertanggal 11 Mai 2020 adolah sabanyak 5.195 kasus nan takonfirmasi positif. Dari sajumlah kasus nan takonfirmasi positif, 2.258 kasus nan dirawat, 836 kasus nan cegak, 453 kasus nan maningga, sarato 1648 kasus nan isolasi mandiri.\nKabijakan Pamaritah.\nSajak 2 Maret 2020, Gubernur DKI Jakarta, Anies Baswedan indak ka mangaluakan izin untuak acara nan mangundang urang dalam jumlah nan banyak. Jikok ado acara nan alah talanjua dikaluakan surek ijinnyo, ka dikaji baliak. Konser Babymetal, Foals, Head in the Clouds, dan Dream Theater adolah tamasuak acara nan diundur untuak mangaluakan surek resminyo.\nPado tangga 13 Maret 2020, Anies mangaluakan pulo surek untuak manutuik tampek wisata-wisata nan ado di Jakarta. Tampek-tampek wisata tu diantaronyo Ancol, Kabun Binatang Ragunan, sarato Monas. Salain itu kagiatan \"car free day\" indak buliah dilakuan juo. Panutupan tu dibuek untuak duo pakan ka muko. \nSalain itu, museum-museum nan ado di Jakarta indak buliah pulo baoperasi. Museum-museum itu adolah:\nKlaster.\nSampai tanggal 19 September 2020, ado 15 klaster paliang tinggi di DKI Jakarta. Klaster-klaster itu adolah :"}
{"id": "327952", "revid": "13090", "url": "https://min.wikipedia.org/wiki?curid=327952", "title": "Pandemi Covid-19 di Jawa Barat", "text": "Pandemi koronavirus di Jawa Barat marupokan kasus koronavirus partamo di Indonesia. Pandarito tu tingga di Depok, Jawa Barat. Pandarito kanai koronavirus karano tatular dari urang Japang nan pai ka Indonesia. Per tangga 12 Mai 2020, kasus nan takonfirmasi positif adolah sabanyak 1.493 kasus, diantaronyo 213 kasus nan cegak sarato 95 kasus nan maningga dunia.\nKaputusan Pamarintah.\nPado tangga 14 Maret, Pamarintah Kota Bogor jo Kota Depok mambuek kabijakan untuak manutuik sakolah-sakolah sampai tangga 28 Maret 2020. Kaputusan itu diikuikan dek Kota Bandung nan maliburkan salamo duo pakan dari tangga 16 Maret 2020. Salamo sakolah ditutuik, pamarintah manyarankan kapado sakolah untuak tatap mangadoan pambalajaran malalui pambalajaran online. Gubernur Jawa Barat Ridwan Kamil manatapkan pambalajaran di rumah untuak palajar di tingkek PAUD, TK, SD, SMP, SMA, jo SMK.\nPasebaran kasus.\nKasus nan taseba di Jawa Bart per 16 Mai 2020. "}
{"id": "327953", "revid": "13090", "url": "https://min.wikipedia.org/wiki?curid=327953", "title": "Pandemi Covid-19 di Aceh", "text": "Pandemi koronavirus di Aceh pertanggal 14 Mai 2020, sabanyak 17 kasus positif diantaronyo 13 kasus cegak jo 1 kasus maningga sarato dirawat 3 kasus. Kasus paliang banyak barado di Kabupaten Aceh Tamiang, yaitu sabanyak 4 kasus nan positif.\nKabijakan Pamarintah.\nPado tangga 15 Maret 2020, pamarintah provinsi Aceh maagiah pangumuman untuak maliburkan sakolah salamo duo pakan. Salain itu, pamarintah Aceh manatapkan jam malam untuk saluruah masarakaik Aceh. Masarakaik Aceh dilarang untuak malakuan karajo di lua rumah sajak jam 20.30 WIB sampai 05.30 WIB. \nRandahnyo kasus koronavirus di Aceh mambuek Juru Bicara Gugus Tugas Percepatan Penanganan COVID-19 Achmad Yurianto mamuji masarakaik Aceh dalam mamutuih mato rantai panyebaran koronavirus. Namun, Ikatan Dokter Indonesia Aceh manyabuikan saketeknyo kasus koronavirus di Aceh bukan bararti kalau pandemi di Aceh alah salasai, masih paralu diadokan pamaresoan sampel sacara manyaluruah.\nFahmi Ichwansyah, Kepalo Balai Litbangkes Aceh, mangecekan kalau sampai nan dipareso sampai tanggal 19 Mai 2020 adolah 312 sampel swab. Dari kasaluruhan sampel swab nan di tes, hanyo 17 kasus nan positif. Walaupun kasus koronavirus di Aceh, pamarintah tetap maimbau kapado masaraiak untuak tatap mamatuhi protokol kesehatan takah rajin mancuci tanganm pakai masker jikok kalua rumah, sarato jago jarak katiko di tampek urang rami.\nKondisi bulan Juni.\nProvinsi Aceh sabalumnyo manjadi provinsi nan saketek panyebaran kasus koronavirus. Tapi sajak bulan Juni tajadi panambahan sacaro banyak di Aceh. Kasus sampai tanggal 23 Juni 2020 manjadi 50 kasus positif, nan sabalumnyo hanyo sabanyak 17 kasus positif. \nPasebaran Kasus.\nKasus nan taseba di Aceh per 14 Mai 2020."}
{"id": "327954", "revid": "12718", "url": "https://min.wikipedia.org/wiki?curid=327954", "title": "Pandemi Covid-19 di Daerah Istimewa Yogyakarta", "text": "Pandemi koronavirus di Daerah Istimewa Yogyakarta sampai pado tangga 13 Mai 2020 dikonfirmasi positif nan sadang dirawat sabanyak 106 kasus, maningga 7 kasus, sarato nan cegak sabanyak 68 kasus.\nKaputusan Pamarintah.\nGubenur Daerah Istimewa Yogyakarta, Sri Sultan Hamengkubuwono X, mangumpuan kapalo pamarintahan di daerah Yogyakarta pado tangga 15 Maret 2020 di Kantor Gubernur Daerah Istimewa Yogyakarta (DIY) di Kepatihan Yogyakarta. Hal itu dilakuan untuak marundiangkan pamasalahan sarato pananganan koronavirus di Yogyakarta. Kaputusan dari rundiangan itu adolah :\nKlaster.\nPado 20 April 2020 di RSUP Dr Sardjito (RSUP) Dr Sardjito Yogyakarta, sabanyak 53 urang tanago kasihatan harus manjalani isolasi jo pareso usap tanggorok (uji swab) dikaranokan ado pandarito nan positip koronavirus tapi indak mangikuikan protokol kasihatan katiko mamareso diri ka dotor. Hasia tes swab nan dilakuan ka tanago kasihan tu dinyatokan negatip koronavirus."}
{"id": "327955", "revid": "51", "url": "https://min.wikipedia.org/wiki?curid=327955", "title": "Nike Ardilla", "text": "Raden Rara Nike Ratnadilla atau labiah dikatahui sabagai Nike Ardilla () adolah saurang panyanyi, palakon, jo model Indonesia badarah Sunda."}
{"id": "327956", "revid": "51", "url": "https://min.wikipedia.org/wiki?curid=327956", "title": "Poppy Mercury", "text": "Poppy Yusfidawaty atau labiah dikatahui sabagai Poppy Mercury () adolah saurang panyanyi rock Indonesia badarah Sunda."}
{"id": "327957", "revid": "13090", "url": "https://min.wikipedia.org/wiki?curid=327957", "title": "Pandemi Codi-19 di Nusa Tenggara Barat", "text": "Pandemi koronavirus di Nusa Tenggara Barat sampai tangga 14 Mai 2020 sabanyak 356 kasus positif. Diantaronyo, 183 kasus nan cegak, 7 kasus manigga, sarato 166 kasus nan sadang dirawat\nKasus cegak.\nTangga 13 Mai 2020, Kapalo Dinas Kasihatan Propinsi Nusa Tenggara Barat (NTB), Nurhandini Eka Dewi mangumuman hari tu ado sabanyak 24 urang nan cegak dari koronavirus 2019. Urang nan cegak tu tadiri dari kabupaten/kota nan babeda-beda. Urang nan cegak tu adolah 11 urang di Kabupaten Lombok Utara, tujuah urang di Kabupaten Lombok Tengah, ampek urang di Kota Mataram, sarato duo urang di Kabupaten Bima.\nTangga 19 Mai 2020, labiah dari 60% dari urang nan kanai koronavirus 2019 alah cegak di propinsi NTB. Dari kasus positif 375 kasus, sabanyak 213 kasus alah cegak dari panyakik tu.\nSampel.\nPangajuan sampel nan dilakuan di Laboratorium PCR jo TCM RSUD Provinsi Nusa Tenggara Barat, Laboratorium PCR RS Universitas Mataram, Laboratorium PCR Genetik Sumbawa Technopark, Laboratroium TCM RSUD Kota Mataram, Laboratroium TCM RSUD H. L. Manambai Abdulkadir, Laboratorium TCM RSUD R. Soedjono. Pangumuman jumlah sampel nan dipareso baru diumumkan pado tangga 19 April 2020 lewat siaran pers. Pado 23 April 2020, jumlah sampel harian alah lewat dari 100."}
{"id": "327958", "revid": "2505005", "url": "https://min.wikipedia.org/wiki?curid=327958", "title": "Palakon", "text": "Palakon atau disabuik sabagai aktor (pria) atau aktris (wanita) adolah urang nan mamainkan watak tatantu dalam suatu aksi pangguang, acaro televisi, atau filem. Biasonyo, palakon adolah urang nan dididiak atau dilatiah sacaro khusus untuak malakukan sandiwara malalui suatu kursus atau sakolah, atau bapuro-puro mamarankan suatu tokoh sahingga tampak sapati tokoh sungguahan."}
{"id": "327959", "revid": "2021767", "url": "https://min.wikipedia.org/wiki?curid=327959", "title": "Nike Ardila", "text": ""}
{"id": "327963", "revid": "51", "url": "https://min.wikipedia.org/wiki?curid=327963", "title": "Shandy Aulia", "text": "Nyimas Shandy Aulia () atau labiah dikatahui sabagai Shandy Aulia marupokan saurang palakon bakabangsoan Indonesia."}
{"id": "327964", "revid": "2022004", "url": "https://min.wikipedia.org/wiki?curid=327964", "title": "Aktor", "text": ""}
{"id": "327965", "revid": "2022005", "url": "https://min.wikipedia.org/wiki?curid=327965", "title": "Aktris", "text": ""}
{"id": "327966", "revid": "51", "url": "https://min.wikipedia.org/wiki?curid=327966", "title": "Artika Sari Devi", "text": "Artika Sari Devi Kusmayadi () marupokan saurang palakon dan Puteri Indonesia ka 9 pado taun 2004. Barasa dari Kapulauan Bangka Belitung."}
{"id": "327967", "revid": "2022008", "url": "https://min.wikipedia.org/wiki?curid=327967", "title": "Pilem", "text": "Pilem, jugo dikanal sabagai movie (Jawi: \u0641\u064a\u0644\u064a\u0645) marupokan sarangkaian gambar diam, nan katiko ditampikan pado layar akan manciptokan ilusi gambar bagarak karano efek fenomena phi. Ilusi optiak ko mamakso panonton untuak malihaik garakan bakalanjuikan antar objeak nan babeza sacaro capek jo baturuik-turuik. Proses pambuatan pilem marupokan gabuangan dari seni jo industri."}
{"id": "327968", "revid": "2022009", "url": "https://min.wikipedia.org/wiki?curid=327968", "title": "Pambuatan pilem", "text": ""}
{"id": "327969", "revid": "2022010", "url": "https://min.wikipedia.org/wiki?curid=327969", "title": "Filem", "text": ""}
{"id": "327970", "revid": "2022011", "url": "https://min.wikipedia.org/wiki?curid=327970", "title": "Film", "text": ""}
{"id": "327971", "revid": "2022012", "url": "https://min.wikipedia.org/wiki?curid=327971", "title": "Kristian", "text": ""}
{"id": "327972", "revid": "12718", "url": "https://min.wikipedia.org/wiki?curid=327972", "title": "Achraf Hakimi", "text": "Achraf Hakimi (\nlahia di Madrid, Spanyol, 4 November 1998; umua 21 tahun\n) dikana sabagai Achraf, adolah saurang pamain sipak bola profesional nan bamain untuak klub Borussia Dortmund pinjaman dari Real Madrid jo tim nasional Maroko. Inyo bagabuang jo Real Madrid academy pado tahun 2006, dan dimainkan untuak satiok kategori pemuda samanjak itu. Inyo biaso bamain sabagai bek kanan, tapi bisa juo bamain sabagai centre-back.\nKarier internasional.\nHakimi lahia di Spanyol dari urang tuo katurunan Maroko. Inyo mamulai panampilan patamo nyo untuak Maroko U23 di kandang dan manang 1-0 malawan Kamerun U23. Inyo mambuek debut senior untuak Maroko tim nasional sipak bola jo kamanangan 4-0 malawan Kanada."}
{"id": "327973", "revid": "3044", "url": "https://min.wikipedia.org/wiki?curid=327973", "title": "Naby Ke\u00efta", "text": "Naby Deco Ke\u00efta (lahia di Guinea, 10 Februari 1995; umua 25 tahun) adolah saurang pamain sipak bola profesional Guinea nan bamain sabagai gelandang jo klub Liga Premier Liverpool dan kapten timnas Guinea.\nKarier klub.\nHoroya AC.\nNaby Ke\u00efta bagabuang basamo klub dari kampuang nyo Horoya AC pado umua sambilan tahun.\nFC Istres.\nTahun 2014, Inyo bagabuang jo klub papan atas Austria Red Bull Salzburg. Inyo mambuek panampilan patamo nyo di liga pado 26 Juli 2014 malawan Wiener Neustadt. Ke\u00efta maabiahan musim kini jo limo gol dan duo umpan di 30 patandiangan, Manjuarai liga jo cup double. Dalam musim kini, Inyo tapiliah manjadi Pamain Bundesliga Austria Tahun ini.\nRB Leipzig.\nPado Juni 2016, Ke\u00efta pindah ka Red Bull Salzburg rekanan-klub RB Leipzig, nan baru promosi ka Bundesliga Jerman. Inyo mambuek debut patandiangan malawan Borussia Dortmund jo mancetak tujuah gol dalam panampilan patamonyo di Bundesliga musim kini."}
{"id": "327974", "revid": "8466", "url": "https://min.wikipedia.org/wiki?curid=327974", "title": "Riyad Mahrez", "text": "Riyad Mahrez (\nlahia di Sarcelles, Prancis, 21 Februari 1991; umua 29 tahun\n) adolah saurang pamain sipak bola banagara Aljazair kalahiaan Parancish nan bamain untuak klub Manchester City biasonyo bamain pado posisi gelandang sayap kanan.\nMahrez mamulai karier juniornyo di klub AAS Sarcelles abih itu mamulai karier seniornyo di klub tersebut. Pernah pindah ka Quimper jo Le Havre sabalun bagabuang joLeicester City pado tahun 2014. Lalu bagabuang jo Manchester City F.C. pado bursa transfer musim panas 2018-2019."}
{"id": "327975", "revid": "2022022", "url": "https://min.wikipedia.org/wiki?curid=327975", "title": "Filem-filem", "text": ""}
{"id": "327976", "revid": "2022253", "url": "https://min.wikipedia.org/wiki?curid=327976", "title": "Filem horor", "text": "Filem horor marupokan filem-filem genre horor nan dicipto khas untuak mancungkil parasoan seram, jijiak atau katakuikan daripado para panonton. Dalam plot filem seram, samangaik-samangaik jahaik, kajadian ngeri, ataupun wataknyo sandiri nan basifaik jahaik, marupokan babarapo elemen kabiasoan dalam dunianyo."}
{"id": "327977", "revid": "2022024", "url": "https://min.wikipedia.org/wiki?curid=327977", "title": "Filem hantu", "text": ""}
{"id": "327978", "revid": "2022025", "url": "https://min.wikipedia.org/wiki?curid=327978", "title": "Pilem horor", "text": ""}
{"id": "327979", "revid": "2022026", "url": "https://min.wikipedia.org/wiki?curid=327979", "title": "Pilem hantu", "text": ""}
{"id": "327980", "revid": "2022027", "url": "https://min.wikipedia.org/wiki?curid=327980", "title": "Pemeran", "text": ""}
{"id": "327981", "revid": "12718", "url": "https://min.wikipedia.org/wiki?curid=327981", "title": "Pandemi Covid-19 di Bali", "text": "Pandemi koronavirus di Bali sampai pado tangga 16 Mai 2020 takonfirmasi positip sabanyak 346 kasus, diantaronyo 243 kasus nan cegak, 4 kasus nan maningga sarato 99 kasus nan sadang parawatan.\nKabijakan Pamarintah.\nSajak muncua pandemi koronavirus 2019 di Bali, Gubernur Bali, Wayan Koster alah mangaluakan babarapo kabijakan jo upayo dalam pananganan koronavirus 2019. Babarapo kabijakan nan dikaluakan adolah mambantuak satuan petugas pananganan koronavirus 2019, kagiatan baraja anak sakola dilakukan sacaro online dari rumah, manundo kagiatan pajalanan dinas kalua kota kacuali jikok tadasak bana, manatapkan rumah sakik nan manjadi tampek khusus pananganan urang nan takonfirmasi koronavirus 2019, manutuik kasado objek wisata nan ado di Bali untuak mahinda karumunan, maimbau kapado masarakaik untuak mahindarkan kagiatan nan rami sarato kalua rumah.\nRumah Sakik Rujuakan.\nAdo babarapo rumah sakik di Bali nan manjadi rumah sakik rujuakan untuak pandarito koronavirus 2019. Awalnyo ado 4 rumah sakik nan ditatapkan dek mantri kasihatan untuak propinsi Bali, kamudain ado 7 rumah sakik lai sabagai rumah sakik rujuakan tambahan. "}
{"id": "327982", "revid": "2022043", "url": "https://min.wikipedia.org/wiki?curid=327982", "title": "Sunda", "text": ""}
{"id": "327983", "revid": "12718", "url": "https://min.wikipedia.org/wiki?curid=327983", "title": "Pandemi Covid-19 di Banten", "text": "Pandemi koronavirus di Banten sampai tanggal 16 Mai 2020 takonfirmasi sabanyak 579 kasus positif. Diantaronyo 330 sadang dirawat, 190 cegak, sarato 59 kasus maningga. Kamudian sampai tanggal 19 Desember 2020 dilaporkan takonfirmasi sabanyak 15.789 kasus, nan cegak sabanyak 9.806 kasus, kamudian nan maningga sabanyak 384 kasus.\nTanggapan Pamarintah.\nPado tangga 14 Maret 2020, Gubernur Banten Wahidin Halim manatapkan kajadian lua biaso (KLB) di Propinsi Banten. Kamudian Wahidin maagiah parintah kapado Dinas Pandidikan jo Kabudayaan Propinsi Banten untuak manyuruah anak sakola SMA jo SMK nan Nagari ataupun Swasta untuak mamulai sakola dari rumah sacaro online dari tangga 16 Maret sampai 30 Maret 2020. Tapi untuak anak kelas 12, tatap pai ka sakola sampai jadwal ujian akhia alah diputuihkan bilonyo. \nPado tangga 7 April 2020, Gubernur Banten memintak untuak dibalakuannyo Pembatasan Sosial Berskala Besar (PSBB) untuak tigo kabupaten kota nan ado di Banten, yaitu Kota Tangerang, Kabupaten Tangerang, jo Kota Tangerang Selatan. Kainginan tu disampaikan gubernur katiko rapek tabateh jo Wakia Presiden Indonesia, KH Ma'ruf Amin malalui rapek online nan di hadiri pulo dek Gubernur Jawa Barat Ridwan Kamil dan Gubernur DKI Jakarta Anies Baswedan. Kamudian pado 12 April 2020, Kamantrian Kasihatan Indonesia manyatujui usulan PSBB dari Banten nan diumumkan bisuak harinyo. PSBB di tigo kota kabupaten tu ka dimulai sajak 18 April 2020 sampai 1 Mei 2020.\nRumah Sakik Rujuakan.\nAdo babarapo rumah sakik nan manjadi rumah sakik rujuakan untuk pandarito koronavirus 2019. Rumah sakik tu adolah: \n\"Rapid Test\" Layanan Tanpa Turun.\nUntuak \"rapid test\" di Banten, sajak tangga 8 Juli 2020 sampai 14 Juli 2020 alah mulai manyalanggaroan layanan tanpa turun (\"drive thru\"). Kagiatan itu disalanggarokan dek Dinas Kasihatan Propinsi Banten."}
{"id": "327986", "revid": "51", "url": "https://min.wikipedia.org/wiki?curid=327986", "title": "Alice Norin", "text": "Alice Norin () marupokan saurang palakon Indonesia badarah Norwegia\u2014Sunda."}
{"id": "327988", "revid": "51", "url": "https://min.wikipedia.org/wiki?curid=327988", "title": "Olla Ramlan", "text": "Olla Ramlan Tissa atau labiah dikatahui sabagai Olla Ramlan () marupokan saurang palakon jo panyanyi Indonesia nan badarah Banjar."}
{"id": "327989", "revid": "51", "url": "https://min.wikipedia.org/wiki?curid=327989", "title": "Teuku Zacky", "text": "Teuku Zacky Azwar () atau labiah dikatahui sabagai Teuku Zacky marupokan saurang palakon Indonesia nan badarah Aceh."}
{"id": "327992", "revid": "73", "url": "https://min.wikipedia.org/wiki?curid=327992", "title": "Musajik Raya Syekh Burhanuddin", "text": ""}
{"id": "327993", "revid": "73", "url": "https://min.wikipedia.org/wiki?curid=327993", "title": "Musajik Raya Limo Kaum", "text": ""}
{"id": "327994", "revid": "73", "url": "https://min.wikipedia.org/wiki?curid=327994", "title": "Masjid Ishlah, Pariangan", "text": ""}
{"id": "327998", "revid": "11622", "url": "https://min.wikipedia.org/wiki?curid=327998", "title": "Perbankan di Swiss", "text": "Bank di Swiss dapek ditalusuri ke Abad Patangahan Abad ke - 18 yang bamulo malalui perdagangan yang bakambang manjadi labiah kompleks, di atuar hinggo manjadi industri berskalo internasional. Perbankan di caliak sabagai lambang dari Negara Swiss di samping Swiss Alpen, Coklat Swiss, Jam tangan. Perbankan Swiss talah takanal, tabaik dalam sajarohnyo dalam hal rahasio perbankan sajak Abad 17. Rahasio perbankan Swiss dikumpuaan pado tahun 1934 dalam bantuak \"Federal Act On Banks and Savings Banks\". Paraturan iko digunokan untuk malindungi aset urang yang dipersekusi oleh Rejim Nazi, Salain itu juoh malindungi aset urang yang secara ilegal manghindari pajak, manyambunyikan aset atau sagalonya yang takaik Kajahatan Kauangan (\"Financial Crime\").\nSajak zaman Parang Dunia Kaduo, Swiss dikana sabagai salo satuah pusek finansial jo tabasar di tingkek global. Asosiasi Bankir Swiss mamparkirokan pado tahun 2018 bank di Swiss mamiliki aset sabanyak 6.5 trillion US Dollar atau mamliki porsi 25 % dari kasaluruhan galobal. Pusek bank banyak berado di kota Geneva, Lugano, dan Zurich yang babedo sacaro latak geografis. Dimana pusek tasabuik dapek ranking tigo terate Financial Secrecy index tahun 2018. Duo Bank tabasar di Swiss, bank UBS jo Credit Suisse diatua oleh \"Swiss Financial Market Supervisory Authority\" (FINMA) jo Bank Nasional swiss. Bank di Swiss mamiliki sajaroh dan masiah punyo paran pantiang di parakenomian Swiss. Manaruik OECD, aset sabasar 467 % daru kasaluruhan produk domestik bruto negaro Swiss.\nReferensi"}
{"id": "328006", "revid": "12046", "url": "https://min.wikipedia.org/wiki?curid=328006", "title": "Hary Gunarto", "text": "Hary Gunarto adolah saurang panaliti, dosen dan juo profesor dalam bidang studi Asia Pacific di Universitas Ritsumeikan Asia Pacific, Jepang nan barasa dari Indonesia dan mandapekan pandidikan di US. "}
{"id": "328017", "revid": "51", "url": "https://min.wikipedia.org/wiki?curid=328017", "title": "Tim basket putra Michigan Wolverines", "text": "Tim basket putra Michigan Wolverines adolah tim bola basket putra tingkek kampus nan mawakili Universitas Michigan. Michigan batandiang pado Big Ten Conference di Divisi I National Collegiate Athletic Association (NCAA). Tim ko bakandang di Crisler Center di Ann Arbor, Michigan. \nMichigan alah mamanangan satu Kajuaraan NCAA jo duo National Invitation Tournament (NIT), sarato kajuaraan Big Ten Conference sabanyak ampek baleh kali. Palatiah kapalo tim putra adolah Juwan Howard.\nSajarah.\n\"Fab Five\".\n\"Fab Five\" adolah juluakan limo urang pamain baru angkatan 1991: Chris Webber, Juwan Howard, Jalen Rose, Jimmy King, jo Ray Jackson. Tim pamain baru ko barasil mancapai partai final NCAA tahun 1992 jo 1993, dan tanamo dek acok mamakai kaus kaki hitam jo sarawa ulahrago \"baggy\" nan kudian dipakai dek Michael Jordan. Walaupun Webber adolah satu-satunyo anggota \"Fab Five\" nan tajarek dek skandal Ed Martin, catatan pancapaian tim ko pado semifinal NCAA 1992 dan samusim sasudahnyo dicabuik dek NCAA, sainggo mambuek reputasi kalimonyo tercemar. \n\"Fab Five\" manjadi subjek utamo buku Mitch Albom nan bajudul \"Fab Five: Basketball, Trash Talk, the American Dream\", dan film dokumenter ESPN nan tayang pado bulan 2011, \"Fab Five\".\nSkandal Ed Martin.\nPado tahun 1996, sabuah kacalakaan oto nan tajadi pado Mateen Cleaves mambongka hubuangan antaro Eddie L. \"Ed\" Martin, surang \"booster\" untuak program ulahrago Universitas Michigan, tarutamo jo tim basket Michigan. Martin diduga mancuci pitih dengan caro mambayia sajumlah pamain Michigan; pitih nan dicuci ko barasa dari operasi judi ilegal.\nInvestigasi dimulai dek NCAA, Big Ten, Federal Bureau of Investigation (FBI), Internal Revenue Service (IRS), jo Departemen Kahakiman Amerika Sarikat|Departemen Kahakiman Federal]] (DOJ). Babarapo pamain Michigan dipanggia untuak basaksi di muko juri federal pado tahun 1999. Ampek urang pamain (Chris Webber, Maurice Taylor, Robert Traylor jo Louis Bullock) ditamuan alah maminjam pitih sabanyak $616,000 dari Martin, walaupun Webber pado awalnyo manulak dugaan ubuangannyo jo Martin. Inyo dihukum dando dek panagdilan dan dilarang main dek NBA. Palatih kapalo Steve Fisher dipecat pado tahun 1997, walaupun investigasi NCAA indak manamuan kasalahannyo dalam skandal ko.\nPado tahun 2002, Michigan manangguahan tim basketnyo ka dalam maso pacuboan salamo duo tahun. Tahun salanjuiknyo, NCAA manambah duo kali lipek maso ppacuboan dan malarang pamain-pamain nan talibat untuak bamain basket tingkek kampus.\nKajuaraan.\nKajuaraan Big Ten.\n \u2013 Dicabuik dek sanksi NCAA\nKajuaraan musim reguler Big Ten.\n \u2013 Juaro basamo konferensi\nPamain.\n31 pamain Michigan tapiliah manjadi All-American dalam 44 kali pamiliahan. Lapan urang All-American dari Michigan tapiliah sacaro konsensus: Cazzie Russell (duo kali), Rickey Green, Gary Grant, Chris Webber, Trey Burke, Harry Kipke, Richard Doyle, jo Bennie Oosterbaan (duo kali); Kipke, Doyle, jo Oosterbaan dipiliah kudian dek Helms Foundation. Duo baleh urang All-American di Michigan tapiliah duo kali, dan Russell adolah satu-satunyo nan tapiliah tigo kali.\nPangaragoan individual.\nPamain Terbaik Nasional\nPangaragoan Wayman Tisdale\nPangaragoan Bob Cousy\nPamain Terbaik Kajuaraan NCAA\nPamain Terbaik NIT\nPamain Terbaik Kajuaraan Big Ten\nChicago Tribune Silver Basketball\nPamain Terbaik Big Ten\nPamain Baru Terbaik Big Ten\nPamain Bertahan Terbaik Big Ten\nAll-American\nPalatih Terbaik Nasional \nPalatih Terbaik Big Ten"}
{"id": "328018", "revid": "12718", "url": "https://min.wikipedia.org/wiki?curid=328018", "title": "Tim basket putri Michigan Wolverines", "text": "Tim basket putri Michigan Wolverines adolah tim bola basket putri tingkek kampus nan mawakili Universitas Michigan. Michigan batandiang pado Big Ten Conference di Divisi I National Collegiate Athletic Association (NCAA). Tim ko bakandang di Crisler Center di Ann Arbor, Michigan. \nSajarah.\nTim basket putri baru ado di Michigan pado musim 1973\u201374 di bawah pimpinan palatih kapalo Vic Katch. Tim ko mulai masuak kompetisi pado musim 1976\u201377, namun baru diakui dek Big Ten mulai musim 1982\u201383. \nDi Kajuaraan NCAA, Michigan tampil partamo kali pado tahun 1990 di bawah Bud VanDeWege dan barasil menembus putaran kaduo. Dari tahun 1998 inggo 2002, Sue Guevara mambaok Wolverines tampil ka limo panampilan \"postseason\" baturuik-turuik di NCAA jo WNIT. Inggo kini, Michigan alah tampil limo kali di NCAA dan barasil mamanangan WNIT sakali pado 2017. Michigan tagabuang pado konferensi Big Ten, namun alun pernah mamanangan musim reguler maupun kajuaraannyo. \nRival utamo Michigan adolah Michigan State. Per Pebruari 2020, Michigan State manang labiah banyak (72) dibandiang Michigan (71), tamasuak mamanangan 24 dari 27 patamuan partamo antaro kaduonyo. Sabagai sasamo anggota konferensi Big Ten, Michigan jo Michigan State batamu minimal sakali satahun sajak 1973.\nSajak 2012, Michigan dilatiah dek Kim Barnes Arico, mantan palatiah tim basket putri St. John's. Di bawah Arico, Michigan alah mamanangan total 156 patandiangan (66 di Big Ten).\nKandang.\nSajak musim 1973\u201374, Michigan batandiang di Crisler Center. Patandiangan basket putri partamo di Crisler balansuang pado 4 Pebruari 1974, kutiko Western Michigan mangalahan Michigan 54\u201328.\nPado bulan Pebruari 2017, Michigan mancatatan jumlah panonton nan paliang banyak sapanjang sajarahnyo di patandiangan malawan Michigan State: 12,707 urang dicatat manonton tuan rumah tunduak pado tamunyo 86\u201368. \nPalatih.\nStaf palatih.\nPer 5 September 2019:"}
{"id": "328019", "revid": "51", "url": "https://min.wikipedia.org/wiki?curid=328019", "title": "Tim basket Michigan Wolverines", "text": "Tim basket Michigan Wolverines dapek maacu pado:"}
{"id": "328028", "revid": "7250", "url": "https://min.wikipedia.org/wiki?curid=328028", "title": "Tania Oktaviani Kusumah", "text": "Tania Oktaviani Kusumah (lahir di Kota Bandung, 13 Oktober 1998) marupoan pamain Bulu tangkis Indonesia. Inyo manjadi bagian dari PB Djarum pado taun 2010 bagabuang jo kategori pamain ganda. \nInyo juo bagian dari Indonesia pado Tong Yun Kai Cup 2019 jo turnamen beregu di Asia Junior Champhionships dan World Junios Champhionships. Tania parnah ikuik dalam skuat Indonesia nan bajuang dalam Piala Sudirman 2019 Guangxi Sports Center, China, tahun 2019.\nPasangan dalam ganda padusi.\nTania pernah bapasangan jo Della Destiara Haris, namun pasangan iko baranti pado babak semifinal pado India Open 2019.\nPado Vietnam Open 2019 bapasangan jo Ni Ketut Mahadewi nan duduak diparingkek ka 71 untuak kategori ganda putri tapaso baranti di babak perempat final lapek kalah dari perwakilan Jepang. Tania jo Ni Kettu mandapek juara dalam Russia Open 2019, sabulan lapeh mereka dipasangan basamo jo marupian juara partamo mereka di laga Internasional. Pasangan iko pulo barasia bamain di babak ke-2 di Hong Kong Open 2019. \nPrestasi.\nBerikut adalah sebagian dari pencapaian penting yang telah diraih: "}
{"id": "328033", "revid": "12718", "url": "https://min.wikipedia.org/wiki?curid=328033", "title": "Komunitas Adaik Tapancia", "text": "Komunitas Adat Tapancia atau yang biaso disingkek KAT adolah sakumpulan urang dalam jumlah tatantu nan tarikek dek kasatuan geografis,ekonomi dan/atau sosial budayo dan miskin, tapancia dan/atau rantan sosial ekonomi. Manuruik Adimiharja manjalehan komunitas adaik tapancia sabagai bagian dari masyarakaik Indonesia adolah kalompok masyarakaik nan tarisolasi baiak sacaro fisik, geografis jo sosial budayo. Ado babarapo kariteria KAT nan dimakasuik diantaronyo, tabatehnyo akses untuak mandapekan palayanan sosial dasar, masyarakaiknyo tatuik, homogen, iduiknyo bagantuan ka sumber dayo alam, iduik tasisiah di pedesaan dan perkotaan dan/atau tingga di wilayah bateh antaro negara, pulau-pulau taluwa dan tapancia.\nDalam kahidupan komunitas tabantuak perasaan mamiliki atau perasaan ditarimo dan diharagoi dalam kalompok tasabuik. Pado kahidupan ado babarapo hal nan masih mereka pertahankan bantuak pranata sosial yang masih batumpua pado hubungan kakarabatan nan homogen, interaksi sosial nan masih tradisional dan basipek biologis sasuai katurunan darah jo ikatan tali pakawinan pado keluarga dalam kalompok, karano indak ado urang lua nan masuak jo bamukim ditampeknyo. Dapek dikatoan komunitas adaik tapancia salah satu komunitas nan tabantuak berdasarkan wilayah karano mereka manempati suatu wilayah tatantu, dan sabagian besar diantaronyo masih bisa ditamuan di dalam wilayah Indonesia.Kahidupan masyarakaik komunitas adaik tapancia sangek sulit mandapekan akses pelayanan sosial dasar baiak dari pamerintah maupun swasta mambuek keprihatianan dari babagai kalangan karano inyo alah cukuik lamo iduik didalam rimbo sahinggo paralu untuk dibadayokan. Komuntas adaik tapancia tamasuak salah satu dari 26 (duo puluah anam) penyandang masalah kesejahteraan sosial (PMKS) jadi pamerintah barusaho supayo hak-hak dasar masyarakaik ko tapanuhi dengan memberikan pambadayoan sosial.\nPambadayoan Sosial Komunitas Adaik Tapancia.\nPambardayoan sosial adolah sagalo upayo nan diarahkan untuak manjadikan warga negara yang mangalami masalah sosial mampunyoi dayo sahinggo mampu untuk mamanuhi kabutuhan dasarnyo. Kabutuhan dasar nan dimakasuik adolah kabutuhan pangan, sandang, parumahan, kesehatan, pendidikan,mato pacarian/karajo dan/atau palayanan sosial. Sacaro umum pemberdayaan adolah suatu proses manuju badayo atau proses mamparoleh dayo/kakuatan/kamampuan dari pihak nan mamilki dayo kapado pihak nan kurang atau alun badayo.Konsep pambadayoan kapado komunitas adat tapancia sabagai kewajiban pemerintah melalui manolong masyarakaik malalui program pambadayoan. Di dalam program pambadayoan tasabuik, pambangunan dilakuan indak sajo dalam bantuak fisik bantuak parumahan tapi juo barupayo bakarajo samo jo pemerintah daerah untuk pambangunan jalan dan perekonomian jo budayo masyarakaik satampek. \nPembadayoan sosial kapado komunitas adaik tapancia bamakasuik untuak mangambangkan kamandirian supayo mampu mamanuhi kabutuhan dasar. Dilakuan kapado 11 bidang diantaronyo pamukiman, administrasi kapanduduakan, kahidupan baragamo, kesehatan, pendidikan, katahanan pangan,panyadioan untuk mandapekan kesempatan karajo, panyadioan lahan, advokasi dan bantuan hukum, palayanan sosial dan lingkungan iduik. Pambadayoan sosial komunitas adaiak tapancai dilakukan dek dibawah Direktorat Pemberdayaan Komunitas Adat Terpencil.Pembadayoan sosial kapado komunitas adaik tapancia ko alah dilakuan dek pemerintah sajak tahun 1969.\nAdo ampek tahapan nan dilakukan pemerintah untuak malaksanakan pambadayoan sosial kapado komunitas adaik tapancia. Partamo persiapan pambadayoan dilakukan malalui tahapan kegiatan pemetaan sosial, penjajagan awal, studi kalayakan, semiloka (daerah dan nasional), panyusunan rencana program dan panyiapan kondisi masyarakaik. Kaduo adolah palaksananaan pambadayoan dilaksanakan dalam bantuak diagnosis dan pemberian motivasi, palatihan keterampilan, pendampingan, pambarian bantuan stimulan modal, paralatan usaho dan tampek usaho, paningkatan akses manjua hasil usaho, supervisi dan advokasi sosial, penguatan keserasian sosial, penataan lingkungan sosial dan bimbingan lanjut. Katigo adolah rujukan, marupokan tahapan salasai pembinaan barupo pengalihan program atau kegiatan kapado babagai pihak sasusai kabutuhan KAT. Iko marupokan tahapan akhia setelah wakatu pambadayoan habih. Kaampek adolah terminasi marupokan pengalihan program pambardayoan sosial kapado komunitas adaik tapancia. kagiatan terminasi dilakuan dalam bantuak pambuatan berita acara pengaliahan program pambardayoan sosial KAT dari Menteri kapado pamarintah daerah.\nPandampiang Sosial Komunitas Adaik Tapancia.\nPandamping sosial komunitas adaik tapancia adolah urang nan mamiliki kamampuan dibidang pambadayoan sosilal KAT nan ditunjuak dan diagiah tugas dek panangguangjawek program pambadayoan sosial KAT di tampek pambadayoan KAT. Pandamping sosial komunitas adaik tapancia mamiliki kamampuan dan kapadulian dalam bakarajo sosial nan didapek malalui pendidikan, palatihan dan/atau palangalaman lapangan karajo sosial dan ditunjuak untuak malakukan pandampiangan sosial kapado KAT. Ado babarapo peran nan dijalan dek pandampiang sosial diantaronyo pancapek parubahan, parantaro, pandidik, tanago ahli, parancana sosial, advokasi, dan baparan sabagai aktifis parubahan.\nSatiok pandampingan harus didasarkan pado 6 nilai dasar yang harus ado pado satiok pandampiang. Partamo adolah demokrasi, setiap pandampiangan yang dilakukan harus badasarkan kesepakatan jo sasaran malalui konsensus. Kaduo partisipatif, satiok pandampiang haruslah maikuiksertakan saluruh pihak yang bakapantiangan dalam proses tasabuik. Katigo keswadayaan, pandampiang haruslah bakarajo dengan mandayagunoan sumberdayo lokal. Kamapek indak diskirimnasi jadi satiok pendampian harus manghindari sikap diskriminatif kado satiok urang. Kalimo pandampiang harus manjago jo maharagoi karifan lokal. Nan kaanam baorientasi kapado proses. \nPado tahun 2019 ado 45 urang pandampiang sosial KAT nan disebar ka 45 lokasi KAT di Indonesia."}
{"id": "328035", "revid": "12718", "url": "https://min.wikipedia.org/wiki?curid=328035", "title": "Danau Ranau", "text": "Danau Ranau adolah sabuah danau nan lataknyo barado di duo buah provinsi yaitunyo Provinsi Sumatera Selatan jo Provinsi Lampung. Danau ko labiah tapeknyo mambantang diparbatasan antaro Kabupaten Lampung Barat, Provinsi Lampung jo Kabupaten Ogan Komering Ulu Selatan di Provinsi Sumatera Selatan. Danau ranau ko marupoan ciek tampek objek wisata nan barado di antaro duo buah provinsi tasabuik. Salain itu danau ko juo marupoan danau nan batipe danau vulkanik, aratinyo danau ko tabantuak dek latuihan gunuang nan sangaik gadang pado jama dahulu sahinggo mambantuak kawah gadang nan lamo-lamo taisi dek aia.\nTopografi.\nDanau ko barado di Pagunuangan Bukik Barisan pulau Sumatera. Jarak danau ko jo ibu kota Lampung sangaik jauah karano lokasi danau ko lataknyo di bagian barat pulau sumatera. Untuak manuju ka Danau Ranau tasabuik dapek dimulai dari Kota Muara Dua nan mano kota ko marupoan ibukota dari Kabupaten OKU Selatan. Pajalanan dapek ditampuah malalui jalan darek sakitar 1,5 jam atau kalalu dari Kota Palembang dapek ditampuah sakitar 8 jam. Salain tu pajalanan manuju danau tasabuik dapek pulo dimulai malalui jalan daraik dari Kota Liwa ibukotanyo Kabupaten Lampung Barat nan bajarak sakitar 1 jam pajalanan, atau dari kota Bandar Lampung bajarak sakitar 6 jam. Untuak akses jalan manuju ka lokasi danau tasabuik cukuik rancak. Kalau dicaliak dari segi geografinyo, bantangan alam dari danau ranau ko iolah babukik bukik. Di sakaliliang danau tadapek bukik-bukik sarato jo sabuah gunuang nan banamo Gunuang Seminung. Karano dikaliliangi bukik-bukik jo gunuang sarato barado di dataran nan tinggi mambuek cuaca atau udaro di sakitaran danau ko manjadi sajuak.\nDeskripsi danau.\nDanau ranau ko marupoan danau nomor duo nan paliang gadang di Pulau Sumatera sasudah Danau Toba di Sumatera Utara. Danau ko sangaiklah laweh. Laweh danau ko kiro-kiro 125,9 km2. Danau ko mampunyoi kadalaman sakitar 200-an meter. Di tangah Danau Ranau ko ado pulo sabuah pulau ketek. Pulau ketek ko biasonyo manjadi tujuan wisata dek wisatawan nan bakunjuang ka danau tasabuik. Pulau tasabuik banamo Pulau Mariza. Salain itu ado babarapo tampek disakitaran danau ko nan manambah nilai di alam danau ko di antaronyo ado pamandian aia angek nan manganduang balerang sarato ado pulo aia tajun nan banamo Aia Tajun Subik Tuha. Indak jauah dari tapian danau ado pulo lahan sawah warga satampek sarato ladang-ladang kopi miliak warga satampek. Untuak kahidupan mukaluak iduik nan barado di danau ko indak lah baiitu banyak, hanyo tadapek babarapo jinih ikan sajo. Danau ko marupoan danau batipe vulkanik sabab baitu sawakatu-wakatu tibo wakatunyo danau tasabuik mangaluaan balerang dari dalam danau nan dapek mambuek mati ikan jo tumbuahan lainnyo. Kajadian nan saroman tu parnah tajadi pado tahun 1962, 1993, 1998, jo 2011.\nTampek wisata.\nAia angek.\n&lt;mapframe latitude=\"-4.8625\" longitude=\"103.93055555555556\" zoom=\"5\" width=\"374\" height=\"287\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n 103.92517089843751,\n -4.839207001225746\n ]\n&lt;/mapframe&gt;Lokasi sumber aia angek nan bacampua balerang iko talatak di kaki Gunuang Seminung. Laweh lokasi aia angek ko kiro-kiro salaweh 80 m2. Kawasan aia angek ko indak jauh dari pinggia danau tasabuik namun jalannyo agak indak rancak. Disakitaran aia angek ko tadapek lahan-lahan punyo warga. Lahan-lahan ko di gunoan sabagai lahan pakabunan kopi jo karambia, sadangkan lokasi aia angek tasabuik dapek dipagunoan dek panduduak untuak mandi jo baranang sarato baguno pulo untuak manyambuahan panyakik kulik. Suhu aia angek tasabuik bakisar kiro-kiro antaro 60\u00baC di tampat sumber mato aianyo.\nPulau mariza.\nPulau Mariza ko marupoan pulau nan barado di tangah Danau Ranau. Pulau iko dulunyo disabuik juo jo Pulau Tanjung Kejang karano awa mulonyo tabantuak tanjung nan panjang nan manyatu jo Gunuang Seminung. Akibaiknyo ado pangikihan dek ombak danau nan tajadi sapanjang musim, hinggo kini ko tingga bagian nan manyarupoi sabuah pulau nan ketek nan barado di tangah danau, nan kini dinamoan Pulau Mariza. Laweh pulau iko kurang labiah 1 hektar. Tumbuah-tumbuahan nan iduik di pulau ko adolah batang karambia atau nyiur bahaso satampeknyo. Kamudian, nan manambah kaindahan Pulau Mariza ko sahinggo banyak wisatawan nan bakunjuang ka tampek iko iolah untuak manikmati kaindahan alam pulau ko. Suhu udaro di Pulau Mariza dan sakitarnyo bakisar antaro 20,9 derajat celcius sahinggo udaranyo dapek dikatoan sajuak, segar jo nyaman. Jadi pulau iko sangaik cocok untuak manjadi tampek rekreasi atau basantai basamo keluarga sambia mamanciang ikan jo manikmati kaindahan alam Danau Ranau sarato jo Gunuang Seminung nan rancak diliek dari pulau iko. Untuak manuju ka pulau iko dapek ditampuah manggunoan kapa motor sakitar 15 minik.\nAia Tajun Subik Tuha.\nDisakitaran Danau Ranau ko tadapek pulo sabuah aia tajun nan banamo Aia Tajun Subik. Aia tajun iko barado kiro-kiro 300 meter dari pinggia Danau Ranau. Labiah tapeknyo aia tajun ko balokasi di Desa Subik. Aia Tajun Subik ko mampunyoi tinggi sakitar 15 meter. Aliran aia dari aia tajun iko barasa dari Batang Way Relay nan aianyo indak baitu dareh mangalia kearah jurang nan punyo kedalaman 15 meter ko sahinggo sacaro alami tabantuaklah Aia Tajun Subik ko. Di bawah aia tajun iko tadapek batu-batuan nan acok digunoan dek para wisatawan untuak duduak-duduak sambia manikmati pamandangan batang-batang batuang nan mangalialiangi sakitaran aia tajun. Sapanjang jalan manuju aia tajun iko tadapek hamparan sawah salaweh kiro-kiro 40 hektar nan sumber aia sawah tasabuik barasa dari aia tajun subik. Karano hamparan sawah iko barado di lokasi Aia Tajun Subik mako tampek iko manjadi dayo tarik tasandiri dek para wisatawan. Suhu udaro di sakitaran Aia Tajun Subik ko bakisar antaro 20,9 derajat celcius, sahinggo udaro disakitaranyo sangaik sajuk jo nyaman untuak dijadian tampek basantai sarato jo dapek manikmati pamandangan aia tajun. Lokasi aia tajun ko lah dikalola dek pamarintah satampek jo mambangun pondok-pondok tampek istirahat jo tampek panginapan untuak wisatawan.\nGunuang Seminung.\nObjek wisata lainyo nan dapek dinikmati di Danau Ranau ko adolah Gunuang Seminung. Gunuang ko manjadi sumber aia angek nan ado disakitaran danau. Sumber angeknyo barasa dari siso-siso magma pambantuak batuan vulkanik Seminung. Bantuak karucuik Gunuang Seminung marupoan karucuik tamuda pabilo dibandiangan jo bantuak dari Gunuang Kukusan. Hal tasabuik dapek dicaliak badasarkan dari tingkek erosi nan labiah lamo sarato jo relief nan bagalombang dibandingan jo Gunuang Seminung. Erupsi Gunuang Seminung sarupo lava jo piroklastik manandoan bahwasanyo pambantuakan batuan tasabuik basipek eksplosif nan tajadi dek energi nan cukuik tinggi. Magma naiak ka ateh pamukoan diakibaikan dek gaya endogen dari dalam. Siso erupsi magma manjadi sumber panas nan muncua dari bawah permukaan atau dalam tanah."}
{"id": "328050", "revid": "12718", "url": "https://min.wikipedia.org/wiki?curid=328050", "title": "Pandemi Covid-19 di Kapulauan Bangka Belitung", "text": "Pandemi koronavirus di Kepulauan Bangka Belitung sampai pado tangga 4 Juni 2020 takonfirmasi positif sabanyak 72 kasus. Diantaronyo 29 kasus cegak, 1 urang maningga, sarato 42 kasus masih positif .\nKabijakan Pamarintah.\nPamarintah mambantuak Tim Gugus Tugas Percepatan Penanganan Covid-19 untuak marado panyabaran koronavirus. Babarapo tugas nan dikarajoan dek tim ko adolah himbauan kapado masarakaik tantang pola barasiah, baulahrago, mamariso kasihatan masarakaik sacaro intensif, manyemprot desinfektan di tampek-tampek nan rami takah bandara, palabuhan, kantua, tampek umum.\nGubernur Provinsi Kepulauan Bangka Belitung (Babel), Erzaldi Rosman Djohan manyiapkan anggaran APBD Rp27 miliar nan ka dialokasikan untuak pananganan pandemi koronavirus. Kamudian Erzaldi alah manyiapkan anggaran untuak sambako nan diagiahkan kapado masarakaik nan takanai dampak pandemi sabanyak Rp 2 milliar. \nSalain itu, pamarintah Kepulauan Bangka Belitung manyiapkan rumah sakik rujuakan sarato pambatehan panabangan kapa tabang. Untuak ASN (Aparatur Sipil Negara), Erzaldi mangaluakan kaputusan basonyo untuak 70% ASN bakarajo dari rumah, sarato OPD (Organisasi Perangkat Desa).\nRumah Sakik Rujuakan.\nRumah sakik rujuakan untuak pandarito koronavirus 2019 di Kepulauan Bangka Belitung ado 12 rumah sakik. \nPasebaran kasus.\nKasus nan taseba di Kepulauan Bangka Belitung sampai tangga 11 September 2020"}
{"id": "328051", "revid": "6658", "url": "https://min.wikipedia.org/wiki?curid=328051", "title": "Pembatasan sosial berskala besar Indonesia 2020", "text": "Pembatasan sosial berskala besar (PSBB) disalanggaroan di Indonesia pado tahun 2020 sabagai tanggapan pamarintah karano adonyo pandemi koronavirus 2019 nan alah manyeba luas di Indonesia. \nPanyabab.\nPado tangga 2 Maret 2020 tajadi kasus positif pandemi koronavirus partamo di Indonesia, 2 urang dari Kota Depok, Propinsi Jawa Barat.\nDasa hukum.\nPado tangga 31 Maret 2020, Presiden Indonesia, Joko Widodo manandotangani Paraturan Pamarintah Nomor 21 Tahun 2020 tantang PSBB dalam Rangko Percepatan Penanganan Covid-19. "}
{"id": "328052", "revid": "51", "url": "https://min.wikipedia.org/wiki?curid=328052", "title": "Evie Tamala", "text": "Evie Tamala () marupokan saurang panyanyi jo palakon Indonesia nan badarah Sunda."}
{"id": "328054", "revid": "12718", "url": "https://min.wikipedia.org/wiki?curid=328054", "title": "Danau Batur", "text": "Danau Batur adolah salah ciek danau nan gadang nan barado di Propinsi Bali. Labiah tapeknyo danau iko barado di Kecamatan Kintamani, Kabupaten Kareng Asem, Propinsi Bali. Danau batur ko talatak di daerah pagunuangan atau dataran tinggi. Lataknyo tapek di kaki gunuang batur atau dapek disabuik juo di kaldera nyo gunuang batur. Gunuang batur ko marupon salah ciek gunuang api aktif nan baradi di pulau Bali. Barado di dataran tinggi mambuek udaro disakitaran danau batur ko manjadi sajuak sahinggo manjadikanyo sabagai tujuan wisata dek para wisatawan nan ka mancaliak rancaknyo pamandangan danau batur ko.\nAwa tabantuak.\nTabantuaknyo danau batur ko bamulo dari malatuhnyo gunuang api purba batur tuo. Sabalum malatuih gunuang api purba ko mampunyoi katinggian sakitar 3000 meter diateh pamukaan aia lauik. Gunuang api batur purba ko di pakiroan malatuih gadang pado 29.300 tahun nan lalu. Akibaik dek malatuih gadang tasabuik, mambuek hancua badan bagian ka ateh dari gunuang api batur purba. Kamudian, dek malatuih gadang itu pulo mambuek dasa gunuang tasabuik manjadi runtuah atau maaram kabawah. Ukuran lawehnya dasa gunuang nan runtuah tu kiro-kiro baukuran 13,8 kali 10 km2 nan mambantuak lingkaran jo panjang diameternyo 7,5 KM sarato mambantuak dindiang terjal sadalam kiro-kiro 400 meter. Kajadian ko marupoan paristiwa tabantuaknyo kaldera partamo dari gunuang batur purba. Sasudah latuihan partamo, kamudian tajadi pulo latuihan nan kaduo. Latiuhan nan kaduo ko tajadi kiro-kiro 20.150 tahun nan lalu. Latuihan ko kamudian mambantuak kaldera nan baru. Kaldera nan baru ko manjadi gunuang api batur kini. Dasa gunuang nan runtuak dek latuihan partamo kamudian batambah runtuah dek latuihan nan kaduo. Runtuahnyo dasa gunuang ko batambah manjadi 200 meter dari runtuhan nan paratamo. Dalamnyo runtuahan dasa gunuang api purba nan malatuihko mambuek dasa tasabuik taisi dek aia taruih manaruih sahinggo manjadi sabuah danau nan disabuik jo danau batur. Sasudah malatuih gadang ko katinggian puncak gunuang batur ko kini adolah 1717 meter di ateh pamukaan aia lauik atau sakitar 686 meter kalau di ukua dari ateh pamukaan aia danau batur.\nKaadaan danau.\nDanau batur nan tabantuak dek latuihan gunuang batur purbo ko di sabuik jo jo danau kaldera. Lueh danau batur ko kiro-kiro 16 km pasegi. Aia nan barado di danau ko barasa dari aia hujan jo aia nan mangalia dari pagunuang-pagunuangn nan barado di sakiran danau. Danau batur ko di kaliliangi dek duo bantangan alam nan babeda, Di subalah baraik danau ko tadapek dataran nan randah hinggo ka gunuang batur. kamudian di subalah utara, timua, jo salatan dari danau ko tadapek dataran nan tinggi nan di isi dek bukik-bukik nan terjal nan panjangnyo hinggo mancapai ka gunuang abang.\nDanau batur nan barado di daerah pagunuangan mambuek udaro di sakitar danau ko sajuak, Kaadaan suhu udaro di danau batur ko bakisar antaro 22 derajat selsius hinggo 26 derajat selsius. Kondisi cuaca di danau batur ko dipangaruhi juo dek pagerakan angin muson, jikok angin muson bahambuih dari arah baraik mako akan tajadi musim hujan di daerah danau ko. Salanjuiknyo, jikok angin muson bahambuih dari arah timua gunung mako musim paneh akan tajadi di daerah dananu ko.\nMasyarakaik satampek mamanfaiakan danau batur ko untuak kaparluan sahari-hari sarupo mandi jo mancuci. Salain itu, danau ko dijadian pulo sabagai ladang mato pancaharian panduduak jo cara mambuek karamba ikan. Banyak masyarakaik nan manjadi patani ikan. Karamba ikan atau labiah tasabuik jo namo karamba jariang apuang ko manjadi potensi perekonomian masyarakaik satempek. masyarakaik nan mamaliharo ikan di danau tasabuik dapek manjua ikan hasil panennyo. Dibaliak adonyo potensi ekonomi dari taranak ikan di karamba ko tadapek adonyo masalah pancemaran lingkuangan aia danau. Aia danau manjadi rusak atau indak elok lai karano tacamar dek limbah makanan ikan barupo pelet ikan. Pado tahun 2019 kondisi lingkuangan danau sempat tercemar parah dan pamarintah katiko tu barupayo untuak mampaelokannyo baliak. Kaadaan danau nan marupoan danau vulkanik aktif ko dapek pulo mambuek ikan-ikan nan dipaliharo dek masyarakaik tasabuik manjadi mati nan disababan dek balereang. Balerang nan tibo dari bawah danau ko biasonyo tibo-tibo sajo nan langsuang mambuek ikan mati jo barakibaik kapado patani nan marugi.\nWisata.\nDanau batur ko marupoan salah ciek tujuan wisata nan barado di pulau Bali. Pado tanggl 20 September 2012, Danau Batur ko resmi masuak ka dalam jariangan geopark dunia UNESCO (Global Geopark Network). Danau nan rancak nan dikalialiangi dek bukik jo gunuang batur ko manjadi tampek nan rancak bapoto dek wisatawan. Kagiatan nan dapek dilakuan di danau ko tantunyo iolah manaiki parahu. Masyarakaik satempek ado nan manyeoan parahu untuak para turis nan nantinyo diajak bakuliliang sakitaran danau. Salain mancaliak danau jo mamandang gunuang batur, disakitaran kawasan danau batur ko tadapek pulo babarapo objek wisata pandukuang lainyo. Tampek-tampek nan dapek dikunjuangi dek wisatawan disakitaran danau batur diantaronyo iolah Penelokan, Museum Geopark, Treking ka gunuang batur, jo hambatan batu vulkanik atau mancaliak abu vulkanik, salain itu tadapek pulo pamandian aia angek di sakitaran danau ko. Sabagai pandukuang jo panunjang tampek wisata danau batur ko tadapek pulo fasilitas-fasilitas barupo panginapan jo hotel. Ado pulo masyarakaik satampek nan manyewoan rumah atau kamarnyo untuak di jadian panginpan dek wisatawan nan bakunjuang. Salain itu panunjang pariwisata di danau batur iko iolah adonyo oleh-oleh khas nan dapek di bawok pulang dek wisatawan. Oleh-oleh nan dapek dibawo pulang tasabuik iolah barupo hasia patanian masyarakaik satampek sarupo buah jeruk, sayua-sayua, kopi khas kintamani, sarato jo bungo-bungo, dan nan labiah istimewanyo iolah anjiang kintamani, ras anjing nan ado dibali nan dijuo pulo sabagai oleh-oleh dek masyarakaik satampek."}
{"id": "328055", "revid": "3152820", "url": "https://min.wikipedia.org/wiki?curid=328055", "title": "Batak", "text": ""}
{"id": "328056", "revid": "51", "url": "https://min.wikipedia.org/wiki?curid=328056", "title": "Marsha Aruan", "text": "Marsha Aruan () marupokan saurang panyanyi jo palakon Indonesia nan badarah Batak."}
{"id": "328063", "revid": "7250", "url": "https://min.wikipedia.org/wiki?curid=328063", "title": "Amitriptilin", "text": "Amitripilin marupoan ubek untuak maatasi masalah kasihatan sarupo depresi, strukturnyo sacaro kimiawi C 20 H 23 N. \u00a0Tamasuak dapek maubek i gangguan depresi mayor jo gangguan cameh, jo attention deficit hyperactivity disorder (ADHD) dan gangguan bipolar. \nUbek iko dapek maningkek an pareso ati jo manimbuan parasaan tanang dari raso cameh jo tagang nan balabiahan. Ubek ko bisa pulo untuak maningkekan energi jo maningkek an kualitas lalo. Ubek ko tamasuak dalam golongan ubek nan biaso disabuk jo antidepresan trisiklik.\nGuno.\nAmitriptilin adolah ubek antidepresan trisiklik nan digunoan untuak maubeka an masalah kasihatan mental atau mental sarupo parubahan drastis dalam suasana hati jo depresi. Ubek-ubek\u00a0ko dapek mambantu maningkek an suasana ati jo raso. Mangurangi raso cameh jo stress, dapek pulo maningkekan kulitas lalok. Fungsi lain dari amitriptilin adolah untuak maubekan raso nyeri pado saraf (seperti \"neuropati perifer, postherpetic neuralgia\" ), gangguan makan ( bulimia ), masalah suasana ati ataua suasana ati lainnyo (sarupo mampunyoi tingkek cameh nan tinggi jo gangguan suasana ati lainnyo) ataua untuak ubek sakik kapalo sabalah atau migrain. Amitriptilin bekarajo jo manjago kasaimbangan kadar kadar serotonin jo \"norepinefrin\" dalam sistem saraf pusat. Dek co itu, fungsi utak dapek ditingkek an dan gejala depresi bakurang. \nCaro manggunoan.\nParalu diparatian panggunoan amitriptilin harus badasaran resep dari doktor atau ahli ubbek atau apoteker. Ubek dikonsumsi jo caro di minum, biasonyo diminum sakali inggo ampek kali manuruik aturan yang diagiah dek doktor. Jika diminum sakali dalam sahari dapek sapanjangari untuak mailangan kantuak di siang ari. Amipitrilin dapek dikonsumsi sabalun atawa sudah makan. Untuak mangurangi risiko efek ampiang sarupo mangantuakm pusiang, doktor biasonyo maresepan resep nan dimulai jo maagiah dosis ketek jo sacaro batahap manaiak an dosisnyo. \nMinum ubek iko sasuai jo wakatunyo, jan baranti jiko alun maraso sihaik, Babarapo kondisi dapek manjadi labiah baiak ataupun manjadi buruak jiko ubek dihantian, salain itu dapek mancakuik gajala sarupo parubahan suasana ati, sakik kapalo, latiah bakapanjangan, jo parubahan pola lalok. Biasonyo doktor akan manurangi dosi ubek saketek untuak mangurangi kondisi iko. Ubek iko dapek digunoan sacaro indak langsuang dalam karajo sangeus, mungkin mamaraluan wakatu hinggo satu minggu jo dapek mamakan wakatu inggo ampek minggo sabalun pasien pulih.\nNamo lain.\nBerikuik ko adolah babarapo namo salain ubek amitriptilin: \nMerek dagang.\nSampai pada September 2018, amitriptyline dijua jo dipasaran jo banyak namo merek di saluruah dunia jo namo chlordiazepoxide , perphenazine , jo medazepam.\nMerek ko tamasuak Adepril, ADT, Ambival, Amicon, Amilavil, Amilin, Amiline, Amineurin, Amiplin, Amirol, Amit, Amitin, Amitone, Amitrac, Amitrip, Amitriptilina, Amitriptilino, Amitriptilins, Amitriptine, Amitriptylin, Amitriptyline, Amitriptylinhydrochlorid, Amitriptylini, Amitriptylinum, Amitryp, Amotrip, Amyline, Amypres, Amytril, Amyzol, Anapsique, Arpidox, Deprelio, Elatrol, Elatrolet, Elavil, Endep, Fiorda, Laroxyl, Latilin, Levate, Maxitrip, Maxivalet, Mitryp, Modup, Normaln, Odep, Pinsaun, Polytanol, Protanol, Qualitriptine, Redomex, Saroten, Sarotex, Stelminal, Syneudon, Teperin, Trepiline, Triamyl, Trilin, Trip, Tripta, Triptiline, Triptizol, Triptric, Triptyl, Triptyline, Tripyline, Trynol, Tryptalgin, Tryptanol, Tryptin, Tryptizol, Tryptomer, jo Vanatrip.\nEfek buruak.\nEfek buruak jo bahayo Amitriptyline.\nBarikuik ko adolah bahayo jo efek buruak nan mungkin tajadi salapeh mangonsumsi amitriptlin:\nEfek nan labiah parah.\nReaksi alergi nan labiah parah taadok ubek ko jarang tajadi. Jiko gajala ringan, sacapeknyo panggia doktor untuak atisipasi. Indak sado urang nan minum ubek ko mampunyoi alergi nan dinyatoan maninkek.\nGajala overdosis.\ngajala nan mungkin tajadi salapeh mangonsumsi amitriptyline adalah:\nInteraksi ubek jo ubek lain.\nBarikuik iko adolah sajumlah interaksi nan dapek tajadi apobilo mangonsumsi amitripin basamo ubek-ubek nan lain:"}
{"id": "328064", "revid": "2024757", "url": "https://min.wikipedia.org/wiki?curid=328064", "title": "Universiti", "text": ""}
{"id": "328065", "revid": "2024758", "url": "https://min.wikipedia.org/wiki?curid=328065", "title": "Basikal", "text": ""}
{"id": "328066", "revid": "8466", "url": "https://min.wikipedia.org/wiki?curid=328066", "title": "Sulfasalazin", "text": "Sulfasalazin adolah ubek anti paradangan nan digunoan untuak maradoan gajala radang usus atau kolitis ulseratif, barupo ngilu, damam, diare atau pandarahan pado bagian akhia usus gadang (rektum). Salain itu, ubek iko juo dapek manangani \"rheumatoid arthritis\" nan indak mangkuih pakai ubek lain. \"Rheumatoid arthritis\" marupoan radang kronis pado sandi nan manyabab an raso sakik, bangkak, jo kaku pado pasandian. \nSulfasalazin bakarajo jo caro manakan timbuanyo paradangan dalam tubbuah. Ubek iko tasadio dalam bantuak tablet atau kaplet salut enterik nan haruih dilulua sacaro utuah. \nGuno.\nSulfasalazine digunoan dalam pengobatan panyakik radang usus, tamasuak kolitis ulserativa jo penyakit Crohn. Iko juo diindikasian untuak digunoan pado rheumatoid arthritis jo digunoan dalam jinih rasang sandi inflamasi lainnyo (misalnyo radang sandi psoriatik jo radang sandi reaktif ). \nSulfasalazin indak bisa maubek an paradangan usus, tatapi hanyo maringanan gajalanyo sajo. Salain itu, Sulfasalazin iko juo dapek maubek an \"rheumatoid arthritis\" nan indak dapek cegak jo ubek lain. \nUbek iko bakarajo jo caro mailangan iritasi jo pambangkak an di usus gadang jo mambantu mangurangi sandi-sandi, pambangkak an jo kaku otot. Patolongan jolong \"rheumatoid arthritis\" dapek mambantu mangurang atau mancagah karusakan sandi nan labiah gadang, jo dapek maluakan kagiatan biaso sahari-hari.\nUbek iko digunoan jo ubek lain, istirahat, jo malakuan aktifitas fisik untuak pasien nan mungkin juo makan ubek lain (salisilat, \"obat antiinflamasi nonsteroid\" - NSAID). Biasanyo indak diagiah pado anak di bawah usia dua tahun\".\"\nCaro makai.\nParalu dikatahui tiok minum ubek haruslah badasaran kapado saran dokter atau apoteker. Ubek ko diminum salapeh makan jo sagalej aia putiah (8 ons atau 240 mililiter) atau sasuai patunjuak dokter. Untuaak mancagah gangguan paruikm dokter akan manyaranan untuak manaiak an sacaro batahap dosis sasuai jo pangobatan. Dosis diagiah sasuai jo kondisi tubuah pasien jo respon tahadok pangobatab, Pado anak-anak dosis juo diagiah badasaran barek badan.\nJika ubek nyo dalam bantuak tablet harus dilulua sapanuahnyo, Ijan diancuan, dikunyah , atau dibalah. Bilo malakuan hal iko gangguan paruik labiah gadang tajadi. Salamo manjalani pangobatan paralu minum banyak cairan kacuali disaranan indak dek doter. Hal iko dapek mambantu mancagah adonyo batu ginjal. Minum ubek sasuai wakatu jo patujuaknuo bisa mandapek an hasia nan maksimal.\nNamo lain.\nBarikuik ko babarapo namo lain salain beberapa nama lain selain sulfasalazalin:\nEfek buruak.\nSamo sarupo ubek lainnyo, sulfasalazin juo bisa manimbuan efek sampiang. Babarapo efek sampiang umum tajadi satalah mangonsumsi iko adolah: \nInteraksi jo ubek lain.\nInteraksi ubek antaro satu jo nan lainnyo dapek maningkekan efek nan serius. Manggunoan ubek jo salah satu ubek berikut biasonyo indak diajuan, tapi mungkin diparaluan untuak babarapo kasus. Jiko kaduo ubek dapek basamoan dalam resep, dokter mungkin akan maubah dosis atau frekuensi meminumnyo. Barikuik ko ubek nan beriinteraksi jo Sulfasalazin:"}
{"id": "328067", "revid": "12718", "url": "https://min.wikipedia.org/wiki?curid=328067", "title": "Natrium Dokusat", "text": "Natrium Dokusat (\"docusate sodium\") adolah ciek dari banyak ubek nan digunoan untuak malunakan serumen (kotoran) talingo. Samakin lunak kotoran talingo, sahinggo kotoran tu akan mudah untuak kalua."}
{"id": "328068", "revid": "11304", "url": "https://min.wikipedia.org/wiki?curid=328068", "title": "Louis Pouzin", "text": "Louis Pouzin (lahia di Chantenay-Saint-Imbert, Ni\u00e8vre, Parancih, 20 April 1931; umua 89 taun) adolah ilmuwan komputer nan barasa dari Parancih. Inyo manamukan datagram dan mandesain jaringan komunikasi paket awal nan banamo CYCLADES.\nTamuannyo mampangarui Robert Kahn, Vinton Cerf, jo nan lain dalam pangambangan protokol TCP/IP nan digunoan dalam Internet."}
{"id": "328071", "revid": "51", "url": "https://min.wikipedia.org/wiki?curid=328071", "title": "Ikke Nurjanah", "text": "Ikke Nurjanah () marupokan saurang palakon jo panyanyi Indonesia nan badarah Sunda."}
{"id": "328072", "revid": "51", "url": "https://min.wikipedia.org/wiki?curid=328072", "title": "Dimas Anggara", "text": "Dimas Anggara Moeharyoso atau labiah dikatahui sabagai Dimas Anggara () marupokan saurang palakon, model, panyanyi Indonesia nan badarah Batak."}
{"id": "328074", "revid": "2025403", "url": "https://min.wikipedia.org/wiki?curid=328074", "title": "The Delicious One", "text": "Siji Sing Nyenengake, sing uga dikenal minangka TDO / T.D.O. cendhak (utawa Wiener Paling Wanted World, sing uga dadi slogan), yaiku maskot Wienerschnitzel. Siji sing Seneng yaiku asu cili antromorfik. Meh kabeh wong pengin mangan sing Senen amarga dheweke asu panas; merek dagang sing misuwur yaiku nalika mlayu njerit."}
{"id": "328076", "revid": "12718", "url": "https://min.wikipedia.org/wiki?curid=328076", "title": "Danau Kakaban", "text": "&lt;mapframe latitude=\"2.172026\" longitude=\"118.536987\" zoom=\"5\" width=\"327\" height=\"259\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n 118.52600097656251,\n 2.1363456335598845\n ]\n&lt;/mapframe&gt;Danau Kakaban adolah sabuah danau nan barado di dalam pulau kakaban. Sacaro administratif latak danau iko barado di Kecamatan Maratua, Kabupaten Berau, Provinsi Kalimantan Utara. Sabalum adonyo pamekaran kabupaten Kalimantan Utara, kawasan danau jo pulau kakaban ko masuak ka dalam wilayah Kalimantan Timua. Danau ko cukuik unik karano barado di dalam ciek pulau ketek, kalau di calaik sarupo aia nan taparangkok di dalam sabuah pulau. Danau ko pulo marupoan danau purba nan alah lamo tabantuak samanjak jaman dulu. Tadapek binatang langka di danau ko sarupo ubua-ubua nan indak baruacun. Karano rancaknyo danau ko jo adonyo binatang langka ubua-ubua nan indak baracun mambuek danau ko manjadi salah ciek tujuan wisata.\nAwa tabantuak.\nDanau Kakaban disabuik juo sabagai danau purba karano danau iko alah tabantuak dari jutaan tahun nan lalu. Danau ko mangalami proses nan sangaik panjang untuak tabantuak. Danau Kakaban tabantuak dari sabuah pulau karang nan babantuak cincin. Pulau karang ko lamo-lamo naik ka pamukaan aia lauik karano adonyo proses vulkanik dari dasa aia lauik. D tangah-tangah pulau karang tadi tadapek sabuah kolam atau disabuik juo jo laguna. Akibaik proses pagerakan kulik bumi jo ditambah akitvitas geologi nan tajadi ki kawasan Kalimantan Timua ko mambuek karang nan ado di bawah lauik tadi saketek demi saketek taangkek ka ateh aia lauik hinggo mancapai katinggian 60 meter di ateh pamukaan aia lauik. \nProses naiaknyo karang ka ateh pamukaan aia lauik ko tajadi salamo kiro-kiro duo juta tahun. Aia nan taparangkok di tangah-tanngah pulau tadi ikuk pulo tabawo naiak ka ateh hinggo manjadikanyo sabuah danau. Aia nan taparangkok ko disabuik juo dek masyarakaik sinan sabagai kakaban nan aratinyo danau nan barado di dalam pulau.\nAia Danau Kakaban ko indak samo jo aia lauik do nan asin. Aia danau ko iolah aia payau karano proses aia nan takuruang tasabuik panjang jo kamudian bacampua jo aia lauik nan ado disakaliliang pulau ko. Panyabab aia ko manjadi payau dikaranoan tadapeknyo babarapo lubang atau saluran aia ketek nan barado di dasa aia danau tasabuiik. Lubang tasabuik manjadikanyo aliran aia lauik dapek masuak ka danau jo kamudian bacampua aia nyo jo aia danau. Salain aia nan taparangkok, binantang binatang nan barado di dalam lauik dulunyo taangkek juo ka ateh basamo jo aia danau. Kajadian iko mambuek binatang-binatang tasabuik ba evolusi jo ba adaptasi jo kaadaan lingkuangan hinggo manjadianyo binatang endemik danau tasabuik nan indak atau jarang dapek di tamuan di tampek lain. Bintang tasabuik diantaronyo babarapo jinih ubua-ubua nan indak baracun atau indak bapanyangek.\nKaadaan danau.\nKabaradoan danau ko nan barado di tangah pulau nan barado di lauik lapeh tantunyo di pangaruahi juo dek lingkuangan sakitaranyo, tarutamo pangaruah aia lauik pasang jo aia lauik suruik. Kajadian tasabuik mambuek pulo aia Danau Kakaban ko mangalami pasang aia naik jo pasang aia suruik. barikuik ko marupoan tabel parameter paraiaran Danau Kakaban jo paraiaran lauik disakitaran pulau kakaban ko:\nBabarapo tumbuahan iduik di dasa Danau Kakaban ko. Tumbuahan nan tumbuah di dasa danau ko di dominasi dek tumbuahan ijau atau alga ijau bakapua nan namo latin nyo \"calcarelous algae.\" Alga ijau nan tumbuah ko tabagi pulo ka dalam duo jinih yaitunyo \"Halimeda Opuntia\" jo \"Halimedia tuna\". Jinih alga \"Halimeda Opuntia\" ko dapek tumbuah mamanuahi kasaluaruahan dasa danau nan juo dapek tumbuah hinggo mancapai 1.5 meter. Samintaro itu, jinih alga ijau \"Halimedia Tuna\" ko indak banyak tumbuah di danau, nan iko hanyo tumbuah di pinggia-pinggia danau atau di dakek batang kayu bakau. Batang kayu bakau ko marupoan batang kayu nan mangalialiangi Danau Kakaban ko. Rimbo kayu bakau ko hanyo punyo tigo hinggo limo meter. Tadapek babarapo jinih batang kayu bakau di sakitaran danau ko diantaronyo banamo latin \"Rhizophora Muncronata\", \"Bruegueira\", jo \"Sonneratia\".\nDi dalam Danau Kakaban ko tadapek pulo babarapo ikan nan iduik. Biasonyo ikan nan iduik di Danau Kakaban ko hanyo lah ikan-ikan ketek sajo. Ikan-ikan tasabuik diantaro banamo ikan serinding atau \"Apogon Lateralis\", ikan julung-julung atau \"Zhenachopterus\" dispar, Ikan lain nan agak gadang yaitunyo ikan gelodok atau \"Exyrias Puntang\" nan panjang nyo 60 hinggo 165 mili meter. Ikan ko banyak iduik di sakitaran aka-aka dari batang kayu bakau. Salain itu, tadapek pulo binantang lai nan iduik di danau ko nan tagolong ka binatang nan indak punyo tulang balakang, sarupo binantang moluska, ktustasea, jo teripang. Di Danau Kakaban ko tadapek pulo puncak dari mato rantai kahidupan yaitu ula aia. Ula aia di danau ko banamo latin \"Acrochordus granulatus\". Ula ko acok mancari mangsanyo disakitaran hamparan alga ijau \"Halimeda\". Ula ko tagolong ka ula nan indak babiso. Makanan dari ula ko iolah ikan-ikan ketek nan barado di parairan Danau Kakaban ko.\nUbua-ubua danau.\nDanau Kakaban ko tanamo dek ubua-ubua nan iduik di dalamnyo. Ubua-ubua ko babeda jo ubua-ubua nan ado di lauik pado umumnyo. ubua-ubua ko mangalami evolusi jutaan tahun hinggo mambuek nyo indak bapinyangek atau di sabuik juo sabagai \"stingless jellyfish.\" Aratinyo kalau ado urang nan mandi di danau ko kamudian inyo manyenggol ubua-ubua ko mako badan nyo idak kanai sangek do. Ado tadapek ampek jinih ubua-ubua nan ado di danau ko. Ka ampek jinih ubua-ubua ko indak bapinyangek. Partamo, ubua-ubua tabaliak atau \"upside down jelllyfish\", bahaso latinyo \"cassiopera ornata.\" Ubua-ubua ko punyo panjang hanyi 15 hinggo 20 cm. Kaduo, ubua ubua bulan nan namo latinyo \"aurelia aurita\". Ubua ubua ko punyo panjang 5 hinggo 50 cm. katigo iolah ubua-ubua totol nan banamo latin \"mastigias\" \"papua\". Ubua-ubua ko punyo panjang 1 hinggo 20 cm. Kaampek iolah ubua-ubua kotak nan banamo latinyo \"tripedalia\" \"cystosphora\". Ubua-ubua ko punyo panjang 7 hinggo 10 cm."}
{"id": "328077", "revid": "7250", "url": "https://min.wikipedia.org/wiki?curid=328077", "title": "Alprazolam", "text": "Alprazolam adolah ubek untuak gangguan cameh jo gangguan panik. Ubek-ubek iko dapek mangurangi katagangan psikologis, nan dapek manyabab an urnag nan minum ubek iko maraso labiah tanang. Ubek ko adolah jinih ubek pananang benzodiazepine. Sangat\u00a0umum bahwa ubek disalahgunoan di kalangan remaja jo urang dewasa. Sangat umum bahwa obat ini disalahgunakan di kalangan remaja dan orang tua.\nAlprazolam bakarajo di dalam sistem saraf pusek utak nan maasiaan efek pananang jo manimbuan efek reaksi kimia alami dalam tubuah nan disabuik \"gamma-aminobutiric acid\" (GABA). Alprazolam tanamo atau mampunyoi merek dagang \"Alprazolam, Frixitas, Xanax, Zypraz, Atarax, Opizolam, Zolastin.\" Ubek ko masuakdalam kategori D, mampunyoi konotosi positif taadok janin manusia, tapi manfaat gadangnyo nan dirasi alan lbiah gadang dari pado risiko, misalnyo untuak maatasi kondisi nan maancam jiwa.\nGuno.\nUbek alprazolam digunoaan untuak maubek an gangguan cameh jo gangguan panik. Alprazolam tamasuak dalam kaleh ubek nan disabuik nan bakarajo di utak jo saraf. Alprazolam digunoan untuak maubek gangguan mental sarupo gangguang cameh jo sarangan panik nan umumnyo disabab an dek depresi.\nCaro makai.\nMinum ubek iko harus ateh patunjuak dotor. Dosis badasaran kapado kondisi medis, umua, respon tubuah taadok pangobatan. Jan manggunoan ubek ko dalam jumlah banyak atau labiah dari yang diagiah dotor.\nDosis ubek mungkin dapek ditingkek an sacaro batahap sampai sampai alprazolam mulai bakarajo. Ikuik an patunjuak dotor untuak mangurangi efek buruaknyo.\nAlprazolam adolah ubek nan bisa manimbuan kacanduan. Paralu diparatian panggunoan ubek ko untuak urang nan pernah candu jo ubek-ubek nan dilarang. obat yang dapat menimbulkan kecanduan. Jangan memberikan obat Anda kepada orang lain, khususnya mereka yang memiliki riwayat kecanduan atau penyalahgunaan obat-obatan terlarang. Jauhkan obat ini dari jangkauan orang lain. \nUbek ko tadiri dalam bantuak tablet jo bantuak sirup. Untuak ubek tablet jan dikunyah atau dilulua bule-bulek. Bia an ubek alprazolam laruik dalam muncuang jo caro dikulum, indak dikunyah. \nJikok manggunoan nan sirup, gunoan sendok takar obat atau tutup dari botol obat. Jan manggunoan sendok lain karano bisa mambuek dosisnyo salah. \nPanggunon ubek ko badasaran kapado kondis medis, umua, respon tubuah taadok pangobatan. Dosis dimulai dari tinkek randah, kudian bilo paralu akan dinaikkan sacaro batahap sasuai jo kabutuhan pasien. Panggunoaan alprazolam indak buliah lansuang diantian baitu sajo.\nEfek sampiang.\nPanggunoan ubek ko umum bagi dotor salalu maevaluasi sabalun maresepan alprazolam sainggo efek sampiangnyo dapek dikurangi. Jiko maalami efek sampiang konsultasian jo dotor. Ubek ko dapek manyabab an depresi pernafasan, nan marupoan gangguan nan dapek mambahayoan inggo kamatian.\nSalain itu, ubek-ubek an iko juo dapek manyabab an kantuak nan dapek mamicu jo maningkek an untuak bunuah diri, sainggo panggunoan ubek-ubel an iko dapek dipantan sacaro ketat dek dotor. Wanita nan sadang hamil inda buliah maminum ubek ko, karano dapek manyabab an cacat lahia untuak bayi yang ado dalam kanduangannyo.\nSamantaro efek janko panjang adolah parilaku agresif nan bisa labiah buruak dek panggunoaan ubek ko. Efek janko panjang dari panyabab lain sistem saraf pusek jo fungsi pado manusia mungkin tagaduah, karano efek saraf pusek sarupo jadi otensif, langang, jo sakik kapalo. \nSadangkan efek pado fungsi kognitif karano panggunoan janko panjang adolah masalah dalam koordinasi memori. Efek sampiang dapek diminimalan. Capek hubungi dotor bilo marasoan efek sampuang. Efek sampiang barikuik ko: \nBarantian panggunoan alprazolam jo panggia dotor jikok marasoan efek sampiang nan iko:\nInteraksi jo ubek lain.\nAdo babarapo risiko nan mungkin tajadi bilo manggunoan alprazolam basamo jo ubek-ubek tatantu, di antaronyo: "}
{"id": "328078", "revid": "7250", "url": "https://min.wikipedia.org/wiki?curid=328078", "title": "Ibuprofen", "text": "Ibuprofen marupoan ubek nan digunoan untuak mangurangi raso ngilo jo paradangan, misalnyo sakik gigi, kram kutiko datang bulan, jo radang sandi. Ubek ko tasadio dalam bantuak tablet 400 mg, sirup, jo suntikan."}
{"id": "328079", "revid": "12718", "url": "https://min.wikipedia.org/wiki?curid=328079", "title": "Andani Eka Putra", "text": "Dr. dr. Andani Eka Putra, M.Sc. () adolah dotor Indonesia nan kini manjabaik sabagai Kepala Laboratorium Pusat Diagnostik dan Riset Penyakit Infeksi Universitas Andalas (Unand), Padang. Salain itu, inyo marupoan salah saurang direksi Rumah Sakit (RS) Unand. Andani banyak urang nan tau tantang jasonyo pado maso pandemi COVID-19 di Sumatra Barat sarato disabuik dalam rilis Badan Nasional Penanggulangan Bencana (BNPB) sabagai \"Patriot Militan di Tengah Pandemi\".\nAndani awalnyo batugas di bagian mikrobiologi Fakultas Kedokteran (FK) Unand sarato bakarajo di bidang bioteknologi medis. Katiko pandemi koronavirus 2019 mulai manjangkik, inyo mangambangan laboratorium mikrobiologi FK manjadi pusek palayanan diagnostik panyakik inpeksi sampai akhianyo manjadi Laboratorium Infeksi Biomedik. Sajak Maret 2020, laboratorium tu mandapek ijin dari Kementrian Kasihatan untuak malakuan uji sampel swab urang nan disangko kanai koronavirus 2019. Iko sabalumnyo hanyo dikaji di Litbangkes Kemenkes RI.. \nPandidikan.\nTamat dari SMA Negeri 3 Padang pado taun 1991, Andani masuak ka Fakultas Kedokteran (FK) Universitas Andalas. Samaso manjadi mahasiswaa, inyo aktif dalam dunia kampus. Andani lulus dari Unand taun 1996. Sasudah tamat, inyo maambiak pandidikan magister Jurusan Kedokteran Tropis di Fakultas Kedokteran Universitas Gadjah Mada (UGM). Inyo salasai di UGM taun 2009. Kamudian inyo mandapekan gala doktor di Fakultas Kedokteran Universitas Gadjah Mada (UGM) pado tahun 2016. Disertasi Andani di UGM mambahas tantang genotyping \"Mycobacterium tuberculosis\" isolat lokal.\nPanghargaan.\nAndani Putra pernah mandapekan panghargaan dari Wali Kota Padang Mahyeldi Ansharullah sabagai masarakaik taladan. Panghargaan itu diagiahan katiko hari ulang taun Kota Padang nan ka 351 pado tangga 7 Agustus 2020. Salain itu, Andani Putra parnah pulo mandapekan panghargaan dari iNews sabagai Tokoh Profesional di ajang Indonesia Awards 2020 nan bertajuk \"Kebanggaan Indonesia\"\nPenanganan COVID-19.\nSabalum pandemi koronavirus manjangkik di bumi ko, Andani biasonyo bakarajo di bagian mikrobiologi FK Universitas Andalas. Inyo banyak bakontribusi di bidang bioteknologi medis. Katiko bakarajo di situ, Andani punyo kainginan kuat baa caronyo nantik laboratorium tu bisa maagiahan palayanan ka diagnostik panyakik infeksi nan bisa digunokan dek masarakaik. Sajak 2016, inyo malangkokan fasilitas di laboratorium jo pitih siso panalitian inyo surang sarato bantuan dari banyak pihak kamudian mangambangkannyo untuak diagnostik rotavirus dan virus papiloma manusia.\nPado akhia tahun 2019, laboratorium mandapek bantua pitih dari universitas untuak mambangun fasilitas laboratorium nan ado kini, walaupun realisasi anggaran pitih baru 60%. Awal tahun 2020, Andani mulai bapikia baa caro bisa ikuik sato dalam mangambangkan diagnostik koronavirus 2019 nan alah banyak manyeba. \nDi awal bulan Pebruari 2020, inyo maambiak kaputusan untuak maagiahkan babarapo alat nan inyo punyo ka laboratorium. Jikok barang-barang tu diganti jo pitih, pitih nyo kiro-kiro Rp 2 miliar. Bantuan paralatan lainnyo banyak pulo nan masuak, tamasuak masin \"real time polymerase chain reaction\" (RT-PCR) dari Wali Kota Padang Mahyeldi Ansharullah jo urang nan punyo Wardah, Nurhayati Subakat. \nPado 24 Maret 2020, laboratorium FK Unand mandapek ijin dari Kementerian Kasihatan untuak malakuan uji sampel swab untuak urang nan disangko takanai COVID-19. Sabalumnyo pangujian sampel swab hanyo tapusat di Litbangkes Kemenkes RI.\nUntuak mambantu pamaresoan sampel swab di laboratorium, Andani maminta karajo samo jo mahasiswa sarato dosen kedokteran Unand sampai takumpua 40 atau 50 urang nan barasa dari bidang nan babeda-beda, yaitu biologi, kimia, pertanian. \nDi laboratorium FK Unand, ratusan sampel dipareso satiok harinyo. Awalnyo, laboratorium mambuek target pamaresian 200 sampel tiok hari, tapi palaksanaannyo labiah dari target yaitu sampai 320 sampel. Sampai tanggal 18 - 30 Mai 2020, alah sampai 9.631 sampel nan alah dipareso. Jadi rato-rato sampel nan dipareso satiok hari 803 sampel. Untuak rato-rato tu, fakultas FK Unand marupoan laboratorium tatatinggi nan mamareso di Indonesia. Pancapaian tu mandapek apresisasi dek Kapalo BNPB, Doni Monardo. BNPB dalam rilis pers nyo manyabuikan nan dikarajoan dek Andani jo tim adolah kaba elok katiko bangsa ko sadang rusuah dek pandemi. Namo Andani dinilai layak dicatat sabagai ciek dari banyak pahlawan COVID-19.\nKabanyakan urang nan kanai positif COVID-19 di Sumatra Barat adolah urang nan indak ado gajala atau disingkek OTG. Kasus iko babeda jo kasus nan di daerah lain nan banyak barasa dari pasien dalam pagawasan (PDP). Banyaknyo OTG nan disobokan nan positif koronavirus mambuek sumber panularan bisa dikatahui. Manuruik Andani, kondisi ko manunjukan upayo tracking nan dilakuan pamarintah berhasil, khususnyo dalam mamutuih mato rantai panularan.\nSumatra Barat alah mandeteksi OTG katiko daerah lain masih bakutat mamareso PDP. Sampai tangga 6 Juni 2020, presentase urang nan takonfimasi koronavirus di Sumatra Barat hanyo 25% dari PDP, sabalabiahnyo adolah OTG. Identifikasi awal untuak urang OTG dipareso malalui pamaresoan \"polymerase chain reaction\" (PCR). Saketeknyo 24.000 dari 5 juta panduduak Sumatra Barat alah malakuan tes PCR. Rasionyo 0.43%, iko barado di ateh angko nasional nan masih 0.08%. Di Indonesia, Sumatra Barat mancatat angko paliang tinggi untuak rasio tes PCR jo jumlah panduduak. Urang nan positif koronavirus di Sumatra Barat ditangani sacaro sistematis sahinggo indak manumpuak di rumah sakik. Presentase urang nan positif koronavirus nan dirawat di rumah sakik hanyo 16%, samantaro nasional mancapai 66%.\nParan Laboratorium Infeksi Biomedik FK Unand sangaik dirasoan masarakaik Sumatra Barat di tangah pandemi ko. Di tingkek nasional, laboratorium tu mamparoleh prestasi dalam kapasitas pamaresoan sampel untuak mandeteksi COVID-19. katiko laboratorium lain hanyo bisa manyalasaian 100 sampai 200 sampai dalam sahari, laboratorium tu bisa manyalasaian rato-rato 800 sampel sahari."}
{"id": "328080", "revid": "51", "url": "https://min.wikipedia.org/wiki?curid=328080", "title": "Doni Monardo", "text": "Letnan Jenderal TNI Doni Monardo () adolah pawira tinggi TNI-AD nan kini manjabaik sabagai Kepala Badan Nasional Penanggulangan Bencana sajak 9 Januari 2019.\nKahiduikan awal.\nDoni Monardo lahia pado tangga 10 Mei 1963 di Cimahi, Jawa Barat. Doni marupoan katurunan asli Minangkabau. Urangtuonyo banamo Letkol CPM Nasrul Saad jo Roeslina. Ayahyo barasa dari Lintau, Kabupaten Tanah Datar sadangkan ibunyo barasa dari Nagari Sungai Tarab, Kabupaten Tanah Datar. Doni jo kaluarganyo acok tingga bapindah-pindah karano tugas ayahnyo sabagai prajurit.\nDoni lahia di Cimahi, sadangkan katiko maso anak-anak Doni tingga di Aceh. Satalah itu inyo tingga jo kaluarga di Padang sampai tamat SMA di SMA Neger 1 Padang. Kamudian Doni masuak Akademi Militer maikuikan jajak ayahnyo. Pado tahun 1985, inyo mulai maso dinasnyo sabagai prajurit.\nRiwayaik jabatan.\nDoni Monardo punyo banyak jabatan, di antaronyo adolah sabagai Danyon-11 Grup-1/Kopassus pado taun 1998 sampai 1999, Danyonif 900/Raider taun 1999 sampai 2001, Dandenma Paspampres taun 2001 sampai 2003, Katim Analis Intel Kolakoops TNI taun 2003 sampai 2004, Waasops Danpaspampres taun 2004 sampai 2006, Danbrigif Linud 3/Tri Budi Sakti taun 2006 sampai 2008, Dan Grup A Paspampres taun 2008 - 2010, Danrem 061/Surya Kencana 2010 - 2011, Wadanjen Kopassus 2011 - 2012, Danpaspampres 2012 - 2014, Danjen Kopassus 2014 - 2015, Pangdam XVI/Pattimura 2015 - 2017, Pangdam III/Siliwangi 2017 - 2018, Sesjen Wantannas 2018 - 2019, kamudian manjadi kapalo Badan Nasional Penganggulangan Bencana taun samanjak taun 2019."}
{"id": "328082", "revid": "7250", "url": "https://min.wikipedia.org/wiki?curid=328082", "title": "Senna", "text": "Senna marupoan ubek nan digunoan untuak maatasi susah buang aia gadang atau konstipasi. Salain untuak konstipasi, ubek iko juo digunoan untuak mambarasian kotoran di usus gadang atau isi parauik sabalun tindakan operasi."}
{"id": "335551", "revid": "12718", "url": "https://min.wikipedia.org/wiki?curid=335551", "title": "Fluoksetin", "text": "Fluoksetin marupoan ubek antidepresan nan masuak kaleh \"Selective Serotonin Re-uptake Inhibitor\" (SSRI). Ubek nan biaso digunoan untuak obat yang biasa digunakan untuak maubek an gangguan depresi mayor , bulimia nervosa (gangguan makan), gangguan obsesif-kompulsif, gangguan panik, jo gangguan pramenstruasi disforis (PMDD)\nGuno.\nUbek iko bakarajo jo maningkek an zaik alami serotonin dalam utak. Serotonin iko maruoan zaik nan dipicayo dapek manimbuan raso sanang jo tanang. Dek maningkok aktivitas serotonin, mako gangguan pado kaadaan emosian, lalok, nafsum makan, energi, jo katatarikan aktivitas sosial dapek diatasi.\nCaro makai.\nNan utamo bana paralu maikuik an anjuan jo baco patunjuak nan ado pado bungkuih ubeb, sabalun maminum fluoxetine.\nFluoksetin dapek dikonsumsi sabalun, sasudah, bisa jo sadang makan. Gunoan aia putiah untuak mampamudah proses mancerna. Manfaaik ubek taraso satalah 1-2 minggu paubek an. Namun, butuh 4-5 minggu untuak mandapek an hasia.\nJan manambah atau mangurangan dosis nan alah dokter resepan. Pastian juo untuak maminumubek tu scaro tapek jo wakatunyo supayo ubek tu mangkuih. Maski gajalan alah mulai elok, tetap lanjuik an pangobatan saruman jo dotor resepan. Paralu konsultasi baliak bilo rasonyo keadaan indak juo kunjuang elok. \nKonsumsi ubek ko pado anak remaja atau urang gadang nan di bawah 24 taun bisa manimbuan ide untuak bunuah diri, sahinggo urang nan dapek minum ubek ko harus salalu dalam pantauan, pantiang bana di awal panggunoan. \nAgiah tahu dotor bilo sadang maminum ubek-ubek lain, tarutamo sumatriptan, antidepresan trisiklik (misalnyo amitripilin jo doxepin), fentanyl, lithium, tramadol, buspirone, aspirin, ubek antiinflamasi nonsteroid (misalnyo ibuprofen jo indomethacin), allopurinol, sarato amiodaron. Samantaro tu, pangantian minum ubek ko jo caro mangurangi dosis sacaro batahap dalam maantian pangobatan fluoksetin.\nNamo lain.\nBarikuik babarapo namo lain salain fluoksetin: \nNama dagang.\nBarikuik ko namo dagang untuak fluoksetin: \nEfek sampiang.\nEfek sampiang nan mungkin tajadi lapeh maminum fluoxetine meliputi:\nInteraksi jo ubek lain.\nBarikuik ko adolah interaksi nan dapek tajadi jikok fluoxetine dikonsumsi jo ubek lain:"}
{"id": "335565", "revid": "12718", "url": "https://min.wikipedia.org/wiki?curid=335565", "title": "Max Boot", "text": "Max A. Boot (lahir Rusian , 12 September 1969) marupoan panulih tanamo, kolumnis, sajarawan nagara Rusia. Salain manjadi panulih jo sajarawan, Boot juo dikana analis kaamanan nasional. Inyo juo salah satu urang nan talibaik dalam Studi Keamanan Nasional di Dewan Hubungan Internasional Amerika Serikat jo Jeanne J. Kirkpatrick. \nLatar balakang.\nMax Boot marupuoan anak dari Alexander Boot jo Penelope Blackie. Ayahnyo bakarajo sabagai dosen di Universitas Moscow di Moskow . Ibunya bakarajo sabagai pianis. Kaduo urang gaeknyo adolah urang Yahudi Rusia nan kudian bapindah dari Uni Soviet pado taun 1976 dan pindah ka Los Angeles.\nMax Boot indak gadaang di Rusian, tatapi inyo tumbuah di Los Angeles , Amerika Serikat . \nPado taun 1991, Max Boot lulus dari Departemen Sejarah Universitas California di Berkeley. inyo mandapek an gala BA dalam studi Sijarah. Inyo pulo mandapek an gala master sijarah dari Universitas Yale. Boot juo manjadi mahasiswa Universitas Harvard. \nBoot sangaik tatuik kutiko mangecek an tantang kahidupan pribadinyo. Salah satu nan nyo jalehan ka publik iolah bininyo adolah lulusan mahasiswa hukum dari Universitas Harvard. Max adolah ayah dari tiga anak, dua urang anak padusi, jo surang anak laki-laki. \nKarier.\nMaaz Boot mamulai kariernyo sajak inyo masih mahasiswa, Boot alah mulai aktif manulih artikel di koran, tarutamo koran mahasiswa,\"The Daily Californian.\" Salain manulid di kolom berita, Boot juo mamagang jabatan sabagai editor kabar Amerika, \"Christian Science Monitor\" dari tahun 1992 hingga 1994. \nInyo alah malakuan banyak karajo di media atau surek kaba. Boot pulo saurang kolumnis untuak USA Today, New York Times , jo alah manulih untuak Wall Street Journal salamo 8 tahun. Kutiko manjadi panulih, Boot parnah manulis sa surat kaba tantang panyalidikan masalah hukum nan bajudua \"The Rule of Law\". Salapeh manulih panyalidikan, Boot dipromosian manjadi editor surek kaba.\nPada taun 2002, Boot kalua dari Wall Street Journal jo lapeh tu bakarajo di Dewan Hubungan Luar Negeri sabagai Senior Fellow di Studi Keamanan Nasional. Pado taun 2002, Boot pulo manulis sabuh buku nan bajudul tantang parang nan bakaik an jo sijarah amerika, parang \"Savage Wars of Peace.\" \nBuku nan ditulih denk Boot ko mandapek an tanggapan dari banyak urang. James A. Russel mangecek an bahwa Boot indak paralu malakuan tinjuan kritis taadok buku tu. Ado pulo tanggapan positif taadok buku Boot nan ditulis dek Victor Davis Hanson. Inyo mangecek an bahwa narsi nan ditulih dek Max Boot rancak jo paralu dibaco. Salain itu, buku nan ditulih dek Boot manang kehormatan Jenderal Wallace M. Greene Jr dari Marine Corps Heritage Foundation pada tahun 2003. Buko iko bisa dikecekan sabagai buku terbaik.\nPado 2006, Max Boot manulis alanisis revolusioner teknologi militer bajudul \"War Made New.\" Buku Max Boot dalam buku itu manunjuak an bahwa militer dapek dieksekusi selama inyo mampunyoi struktu administrasi nan elo untuk masa ka muko.\nSalain karajo sabagai panulih, Boot pulo punyo karier dalam bidang politik. Dari 2007-2008, Max Boot mamagang jabataban sabagai panasihat kabijakan lua nagari untuak kampanyenyoJohn McCain. Pada 2011-2012, inyo juo manjadi panasihat untuakMitt Romney, dan jo 2015-2016 inyo adolah panasihai untuak Marco Rubio. Samantaro pado musim pamilihan di Amerika Serikat, inyo manjadi salah satu dari urang nanindak tarimo jo Presiden Donald Trump. Selama pemilihan itu, inyo bagabuang manjadi sabuah tim nan mandukuang kandidat Demokrat Hillary Clinton.\nKarya.\nDaftar buku nan ditabik an dalam bantuak buku:\nPanghargaan.\nBarikuik ko adolah babarapo pancapaian jo panghargaan nan didapek:"}
{"id": "335567", "revid": "12718", "url": "https://min.wikipedia.org/wiki?curid=335567", "title": "Musajik Rayo Ampek Lingkuang", "text": "Musajik Rayo Ampek Lingkuang talatak di Nagari Balah Hilia, Kecamatan Lubuk Alung, Kabupaten Padang Pariaman, Indonesia. Musajik iko bamulo tagak pado tahun 1850. Lokasinyo kurang labiah 1 km dari Jalan Raya Padang\u2013Bukittinggi.\nMusajik iko tagak di lahan salueh 2.500 meter persegi. Bangunannyo tabuek dari campuran bata, mortar, jo batu dengan atok babahan seng. Bantuak Musajik Rayo Ampek Lingkuang punyo kamiripan jo musajik-musajik saisuak lainnyo di Minangkabau. Hal iko ditandoi dengan bangunan utamo nan denahnyo bujur sangkar, atoknyo babantuak limas balenggek-lenggek, jo lantai nan dinaiakan.\nMusajik iko banamo \"Ampek Lingkuang\" dek ado ampek kaum di sinan nan ikuik basarayo dalam pambangunan musajik. Ampek kaum nan tun iyolah Balah Hilia, Singguliang, Sungai Abang, jo Koto Buruak. Mereka bamupakaik managakan musajik di daerah Balah Hilia untuak mamudahan masyarakaik baibadah dalam manjalanan kewajiban agamo.\nWalaupun umua musajik tagolong tuo, Musajik Rayo Ampek Lingkuang masih manjadi tampek kagiatan agamo sampai kini, takah acara mauluk (\"maulid nabi\") jo majelis taklim sarato tampek musyawarah masyarakaik satampek."}
{"id": "335571", "revid": "8739", "url": "https://min.wikipedia.org/wiki?curid=335571", "title": "Aia Haji, Linggo Sari Baganti, Pasisia Selatan", "text": "Aia Haji / Air Haji adalah salah satu nagari yang ada dikecamatan linggo sari baganti, pemberian nama Aia Haji dapat dilihat di Wikipedia, \nPada tahun 2010 Nagari di Air Haji Dilakukan Pemekaran Pemerintahan menjadi 9 Nagari :\n1. Air Haji ( Induk )\n2. Air Haji Barat\n3. Air Haji Tengah\n4. Air Haji Tenggara\n5. Muaro Gadang Air Haji\n6. Pasa Lamo Muaro Air Haji\n7. Pasa Bukik Air Haji\n8. Rantau Simalenang Air Haji\n9. Sungai Sirah Air Haji\nDan dilakukan Pemilihan Wali nagari serentak pada tahun 2012 dengan masa jabatan wali terpilih Sampai 2018"}
{"id": "335572", "revid": "1673", "url": "https://min.wikipedia.org/wiki?curid=335572", "title": "Muslim Kasim", "text": "Drs. H. Muslim Kasim, Ak., M.M. gelar Datuak Sinaro Basa (lahir di Pakandangan, Enam Lingkung, Padang Pariaman, Sumatra Barat, 28 Mei 1942 \u2013 meninggal di Jakarta, 11 Februari 2017 pada umur 74 tahun) adalah seorang politisi dan birokrat Indonesia. Ia merintis karier sebagai birokrat sejak 1976 dan pernah menjabat sebagai Wakil Gubernur Sumatra Barat periode 15 Agustus 2010 sampai 15 Agustus 2015. Ia adalah Wakil Gubernur Sumatra Barat tertua saat menjabat. Sebelumnya, ia banyak mengabdikan dirinya pada lembaga negara Bulog dan pernah menjadi Bupati Kabupaten Padang Pariaman. Pada tahun 2010, ia memenangkan Pemilihan Kepala Daerah dengan pasangannya Irwan Prayitno sebagai Gubernur Sumatra Barat.[1]\nMuslim Kasim\nMuslim Kasim.jpg\nMuslim Kasim sebagai Wakil Gubernur Sumatra Barat (2010-2015)\nWakil Gubernur Sumatra Barat Ke-7\nMasa jabatan\n15 Agustus 2010 \u2013 15 Agustus 2015\nPresiden\nSusilo Bambang Yudhoyono\nJoko Widodo\nGubernur\nIrwan Prayitno\nWakil Presiden\nBoediono\nMuhammad Jusuf Kalla\nPendahulu\nMarlis Rahman\nPengganti\nNasrul Abit\nBupati Padang Pariaman Ke-18\nMasa jabatan\n2000\u20132010\nPresiden\nAbdurrahman Wahid\nMegawati Soekarnoputri\nSusilo Bambang Yudhoyono\nGubernur\nZainal Bakar \nThamrin\nGamawan Fauzi \nMarlis Rahman\nWakil Presiden\nMegawati Soekarnoputri\nHamzah Haz\nMuhammad Jusuf Kalla\nBoediono\nWakil\nMartias Mahyudin (2000\u201305)\nAli Mukhni (2005\u201310)\nPendahulu\nArmyn AN\nPengganti\nAli Mukhni\nInformasi pribadi\nLahir\n28 Mei 1942\nBendera Jepang Pakandangan, Enam Lingkung, Padang Pariaman, Sumatra Barat (masa pendudukan Jepang)\nMeninggal dunia\n11 Februari 2017 (umur 74)\nBendera Indonesia Jakarta\nPartai politik\nPartai Golkar (2015\u201316)\nPAN (2016\u201317)\nPasangan\nHj. Nasrida Muslim"}
{"id": "335573", "revid": "51", "url": "https://min.wikipedia.org/wiki?curid=335573", "title": "Yang Dipatuan Pagaruyuang", "text": ""}
{"id": "335574", "revid": "51", "url": "https://min.wikipedia.org/wiki?curid=335574", "title": "Rajo Tigo Selo", "text": ""}
{"id": "335575", "revid": "7250", "url": "https://min.wikipedia.org/wiki?curid=335575", "title": "World Dream", "text": "World Dream marupuoan kapa pesiar gadang nan dikelola dekDream Cruises. Kapa ko disingajoan untuak pasa Asia nan banyak di dalamnyo fasilitas sarupo rumah makan, kasino, jo kabin nan dibuek spesial. Namo kapa ko diagiah dek Cecilia Lim, bini dari CEO Genting, Lim Kok Thay, nan marupuan induak samang dari kapa \"World Dream\"."}
{"id": "335577", "revid": "2440125", "url": "https://min.wikipedia.org/wiki?curid=335577", "title": "The Fox and the Hound", "text": "The Fox and the Hound (Bahaso Minangkabau: \"Rubah dan Anjiang Pemburu\") adolah sabuah pilem animasi Amerika Sarikat taun 1981 nan diproduksi dek Walt Disney Productions dan loosely badasar pado 1967 novel of the same name dek Daniel P. Mannix."}
{"id": "335578", "revid": "12718", "url": "https://min.wikipedia.org/wiki?curid=335578", "title": "Sijarah Aia Zam-zam", "text": "Sajarah aia zam zam alah banyak di tamui di buku buku sejarah... Kato2 aia zam zam alah dak asing dek awak lai do. Satiok urang pasti alah pernah maminum aia zam zam.baik babali di toko atau oleh oleh dari barangkek haji jo umrah. Raso aia zam zam dak ubah jo aia putiah biaso. Nan mambedaan adolah sumber kaluanyo aia zam zam tu se nyo. \nAia zam zam banyak kasiatnyo. Misalnyo panyakik nan cegak jiko maminum aia zam zam sacaro taratur. Sajarah aia zam zam alah banyak di tamui di buku buku sejarah... Kato2 aia zam zam alah dak asing dek awak lai do. Satiok urang pasti alah pernah maminum aia zam zam.baik babali di toko atau oleh oleh dari barangkek haji jo umrah. \nRaso aia zam zam dak ubah jo aia putiah biaso. Nan mambedaan adolah sumber kaluanyo aia zam zam tu se nyo. \nAia zam zam banyak kasiatnyo. Misalnyo panyakik nan cegak jiko maminum aia zam zam sacaro taratur. "}
{"id": "335580", "revid": "17851", "url": "https://min.wikipedia.org/wiki?curid=335580", "title": "Reply 1988", "text": "Reply 1988 marupoan serial televisi asa Korea Selatan nan diproduksi dek stasiun televisi TvN. Reply \"1988\" dmainan dek Ryu Jun-yeol , Lee Hyeri , Park Bo-gum , Go Kyung-pyo , dan Lee Dong-hwi. Bacarito tantang 5 sahabat nan tingga batatanggoan di Kampuang Ssangmundong, Dobong-gu, Seoul, Korea Selatan. Drama Reply 1988 iko tamasuak drama dari tigo seri Drama Reply nan diproduseri dek Shin Won-ho , yaitu \"Reply 1997\" (2012), \"Reply 1994\" (2013), jo Reply \"1988\" (2015).\nSinopsis.\nReply 1988 maangkek kisaha limo anak jolong gadang nan duduak di bangkus SMA, keluarganyoo hiduik batatanggo di Ssangmun-dong, distrik Dobong, Seoul bagian utara.Sarupo judulnyo, kisah iko balatar rahun 1988, kutiko Duk-sun (Hyeri), Jung-Hwan (Ryoo Joon-yeol), Sun-woo (Ko Gyung-pyo), jo Dong-ryong (Lee Dong-hwi) masih berstatus siswa SMA, samantaro Taek (Park Bo-gum) alah manjadi pamain go internasional.\nKalimo urang ko alah saliang kenal sajak inyo ketek-ketek. Mereka tumbuah basamo di lingkungan nan batatangggo. Keluarga mereka pun alah saliang dakek satu samo lainnyo. Kalimonyo ko punyo tampek ngumpua favorit di kamar Taek, di situ mereka menghabiskan waktu bersama. \nDeok-sun iduik dalam kaluarga nan bansaik, inyo tingga di rumah semi bawah-tanah. Ayah Duk-Sun, Dong-Il (Sung Dong-Il), kehilangan uang karena manjadi pagang dari gadai (utang) urang lain. Walau co itu, Deok-sun tumbuh manjadi gadih nan punyo ke[ribadian ceria jo menikmati hobinyo manyanyai jo manari. Inyo acok bacakak jo dunsanak padusinyo Bo-ra (Hye-Young). Samantaro itu, Jung-hwan barasa dari kaluarhan nan sangaik bansaik tu barubah manjadi kayo rayo dek dunsanak kalaki nyo manang lotre.Jung-hwan punyo sipaik nan cuek, tapi diam-diam sangaik paduli jo urang-urang di sakaliliangnyo. Inyo amaik suko pado bolak sapak.\nAdo pulo Sun-woo, murid taladan jo anak nan panuruik ka urang gaek. Ibu Sun-woo manggadangan Sun-woo sarato adiaknyo surang diri, sabab ayahnyo alah lamo maningga dunia. Terakhir, Dong-ryong suko manari, inyo adolah urang paliang ceria diantaro balimo tu. Inyo manyarah masuak perguruan tinggi dek sabab nilai akademiknyo nan buruak. Nan kalimo ado Taek nan marupoan pamain go internasional, mampunyoi kemampuan super. Sabab manang taruih tiok patandiangan. Inyo putus sekolah dek manaruihan karier sabagai pamain go. Indak hanyo tapusek pado kisah limo sahabat. Drama iko juo manonjolan kahangatan iduik batatnggo nan saliang mambantu satu samao lain. \nPamain.\nPamain utamo.\nDrama karakter Reply\"1988\" adalah lima urang kawan nan tumbuah basama-samo sajak ketek di Kampuang Ssangmundong. \nPanghargaan.\nReply 1988 ciek dari banyak drama Korean nan barasia maraih rating tatitnggi sapanjang sajarah televisi kabel, satalah Sky Castle jo The World of the Married. Serial iko mandapek rata-rata rating nasional 18,8 persen. Di tahun 2016, \"Reply 1988\" barasia maraih penghargaan unggulan utamo tvN (Daesang)."}
{"id": "335582", "revid": "12718", "url": "https://min.wikipedia.org/wiki?curid=335582", "title": "Depati Amir", "text": "Depati Amir (lahia di Mendara, Bangka, 1805 - maningga di Air Mata, Kota Lama, Kupang, Nusa Tenggara Timur, 28 September 1869) marupokan salah surang pahlawan nasional nan barasa dari Bangka. Sumangek parewanyo tanamo di ampia sadoalah Pulau Bangka. Depati Amir aktif malawan Balando di Bangka nan pado maso tu manguasoi tambang timah. Palawanannyo dinilai marugikan adok tambang urang Balando, sainggo baliau diasiangkan ka Kupang, Timor. Namonyo kini diabadikan manjadi namo palabuahan udaro, stadion, sarato rumah sakik di Pulau Bangka. Pado taun 2018, basamo limo tokoh lainnyo, baliau dianugerahi gala pahlawan nasional.\nKahidupan.\nDepati Amir adolah anak dari pangulu Bangka nan banamo Depati Bahrin. Sabalun mandapek gala depati, Amir alah manjadi tokoh bapangaruah di Bangka. Amir panah pulo mamimpin masyarakaik untuak malawan parompak di lauik sakitaran Bangka. Pado taun 1830, Amir diangkek manjadi depati. Depati marupokan gala nan diagiah dek Kasultanan Palembang untuak surang pamimipin di ciek atau banyak kampuang. Depati Bahrin sabalunnyo mamimpin Kampuang Mendara jo Mentadai. Namun, gala iko ditulak dek Amir lantaran baliau labiah katuju manjadi urang biaso. Walau baitu, Amir tatap bapangaruah di Bangka.\nPajuangan.\nBangka.\nPajuangan Depati Amir bamulo dari urusan kaluarganyo jo Balando. Maso itu, Balando mulai manggali parik-parik tambang rimah di Pulau Bangka dan bakongsi jo Depati Bahrin untuak manambang di tanahnyo. Namun, Balando indak manyalasaian kawajibannyo baiyua dari hasia tambangnyo ka Depati Bahrin. Hal itu mamanciang berang Depati Amir sainggo baliau maajukan tuntutan ka parusahoan Balando tu dan mandapek dukuangan dari panduduak Bangka.\nTuntutan Depati Amir tadanga dek Residen Balando di Bangka, F. van Olden. Residen Balando manilai baso upayo nan dilakukan dek Depati Amir dapek mamanciang palawanan dari panduduak Bangka. Lalu, Pamarintah Balando mautuih pajabat-pajabat pantiang untuak manangkoknyo. Namun, upayo tasabuik indak tacapai. Depati Amir samakin mandapek dukuangan dari masyarakaik nan salamo ko alah dipakarajokan dek Balando, baiak dari urang Malayu Bangka ataupun dari urang Cino Bangka. Dukuangan didapek pulo dari tokoh-tokoh lokal lainnyo nan maraso dirugikan dek Balando. Dek dukuangan-dukuangan ko, baliau mandapek banyak bantuan pasukan jo sanjato, baiak dari lokal inggo bantuan sanjato dari Singapura. Palawanan Depati Amir malaweh inggo sapanjang pasisia timur Bangka.\nPangasiangan.\nPado 7 Januari 1851, Depati Amir barasia ditangkok dek Balando. Panangkapan tasabuik tajadi dek Balando barasia manyuok 7 urang panglima jo 35 pasukan Depati Amir nan sadang sulik jo logistik. Amir tatangkok dalam kondisi sakik.\nPado 11 Februari 1851, Depati Amir dikirim ka tampek pangasiangan di Kupang, Timor. Walau dalam pangasiangan, pajuangan Depati Amir malawan Balando indak juo padam. Basamo adiaknyo, Hamzah atau tanamo juo sabagai Cing, liau manjadi panasihaik untuak rajo-rajo di Timor dan juo turuik aktif manyebarkan agamo Islam di Pulau Timor.\nPahlawan Nasional.\nPado tanggal 8 November 2018, Pamarintah Republik Indonesia malalui Presiden Ir. Joko Widodo maanugerahkan gala Pahlawan Nasional sarato ditabikkannyo Keppres No 123/TK/Tahun 2018, tantang Penganugerahan Gelar Pahlawan Nasional."}
{"id": "335583", "revid": "6658", "url": "https://min.wikipedia.org/wiki?curid=335583", "title": "Cut Nyak Meutia", "text": "Tjoet Nyak Meutia () adolah pahlawan nasional Indonesia dari daerah Aceh. Inyo dikubua an di pusaro di Alue Kurieng, Aceh. CUt Nyak Meutia menjadi daftar pahlawan nasional badasarkan Surat Keputusan Presiden Nomor 107/1964 pado tahun 1964."}
{"id": "335597", "revid": "51", "url": "https://min.wikipedia.org/wiki?curid=335597", "title": "Albert Pujols", "text": "Jos\u00e9 Alberto Pujols Alc\u00e1ntara ( , ; ) adolah surang pamain bisbol bakabansoan Republik Dominika. Inyo baposisi sabagai \"first baseman\" jo \"designated hitter\" pado Los Angeles Angels di Major League Baseball (MLB). \nSabalun bagabuang basamo Angels, Pujols bamain salamo sabaleh musim di St. Louis Cardinals. Basamo Cardinals, Pujols tigo kali mamanangan gala \"Most Valuable Player\" (MVP) National League (NL) jo sambilan kali tapiliah subagai \"All-Star\" MLB.\nKaidupan awal.\nPujols laia jo gadang di Santo Domingo, Republik Dominika. Pado taun 1996, inyo basamo ayah jo neneknyo pindah ka Washington Heights di New York City. Salapeh tu, inyo pindah ka Independence, Missouri. Pujols mulai bamain bisbol kutiko duduak di bangku SMA dan duo kali mandapek pangaragoan All-Star tingkek nagara bagian Missouri. Salapeh lulus dari SMA pado bulan Desember 1998, inyo mandapek beasiswa bisbol di Maple Woods Community College. Bamain sabagai \"shortstop\", inyo sukses mancetak \"batting average\" .461 sarato 22 \"home run\". Inyo kudian mamutuihan untuak masuak ka \"draft\" MLB.\nKarir bisbol profesional.\nSt. Louis Cardinals.\nPujols masuak \"draft\" pado putaran ka-13 \"draft\" MLB 1999. Inyo dipiliah dek St. Louis Cardinals subagai \"overall pick\" nan ka-402. Inyo kudian mamulai karirnyo di \"minor league\" pado musim 2000 subagai \"third base\" di tim \"single-A\" Midwest League Peoria Chiefs. Inyo mancetak \"bat\" .324, 128 \"hit\", 32 \"double\", 6 \"triple\", 17 \"home run\", jo 84 RBI dari 109 kali batandiang. Inyo kudian bagabuang jo Potomac Cannons di \"high-A\" Carolina League mancetak \"bat\" .284, 23 \"hit\", 8 \"double\", 1 \"triple\", 2 \"home run\", jo 10 RBI dalam 21 batandiang. Inyo manyalasaian musim basamo Memphis Redbirds di AAA Pacific Coast League (PCL), mancetak \"bat\" .367 di babak gugur dan sato mambaok Redbirds mamanangan gala PCL untuak kali nan patamo.\nPujols masuak skuat Cardinals dan tampil di \"Opening Day\" musim 2001 malawan Colorado Rockies, dima inyo mancetak \"hit\" partamo di MLB, sabuah \"single\" malawan \"pitcher\" Mike Hampton. Cardinals kalah 8-0 dalam patandiangan tu. Pado musim tu, Pujols manjadi pamain baru Cardinals partamo sajak Luis Arroyo pado tahun 1955 nan tapiliah masuk ka dalam All-Star Game. Inyo mandapek kontrak baru salamo 7 tahun dan saarago $100\u00a0juta nan disaratoi jo \"no-trade provisions\". Pujols mulai bamain di \"first base\" sajak pindahnyo Tino Martinez pado tahun 2004.\nPujols mamanangan gala World Series patamonyo basamo Cardinals pado musim 2006. Di patandiangan patamo malawan Detroit Tigers, inyo mancetak \"home run\" malawan Justin Verlander dan maantaan Cardinasl manang 4-2. Di musim 2011, inyo ikuik sato maantaan Cardinals baliak ka World Series baadokan jo Texas Rangers. Pado patandiangan katigo, inyo mancetak tigo kali \"home run\", manjadi pamain MLB katigo salapeh Babe Ruth jo Reggie Jackson nan sukses mancetak tigo kali \"home run\" dalam satu patandiangan World Series. Cardinals mamanangan World Series tahun tu salapeh tujuah kali batandiang.\nLos Angeles Angels.\nPujols manjadi \"free agent\" salapeh musim 2011. Walaupun didakek-i jo banyak tim MLB, Pujols mamiliah maneken kontrak saarago $254\u00a0juta di Los Angeles Angels pado Desember 2011.\nDi Angels, Pujols mancetak banyak rekor liga: inyo manjadi pamain MLB ka-85 nan mancetak \"plate appearance\" ka-10,000 pado April 2016, pamain ka-20 nan punyo 5,000 \"total base\" pado Mei 2016, pamain kasambilan nan mancetak 600 \"home run\" pado Juni 2017, sarato masuak pamain MLB nan alah mancetak 3,000 \"hit\" (\"3,000 hit club\") pado Mei 2018."}
{"id": "335607", "revid": "12718", "url": "https://min.wikipedia.org/wiki?curid=335607", "title": "Manny Ramirez", "text": "Manuel Ar\u00edstides Ram\u00edrez Onelcida () adolah surang pamain bisbol profesional bakabansoan Dominika-Amerika. Baposisi subagai surang \"outfielder)\", inyo bamain salamo sambilan baleh musim di Major League Baseball (MLB) dan pernah tagabuang basamo Cleveland Indians, Boston Red Sox, Los Angeles Dodgers, Chicago White Sox, jo Tampa Bay Rays. Inyo pernah pulo bamain salamo satu musim di Chinese Professional Baseball League di Taiwan. \nRamirez tanamo dek kamampuan jo kakuatan \"batting\"-nyo nan mumpuni. Inyo adolah salah satu dari 27 pamain MLB nan alah pernah mancapai 500 kali \"home run\". Ramirez tapiliah duo baleh kali untuk tampia di \"All-Star Games\".\nKaidupan awal.\nRamirez lahia jo gadang di Santo Domingo, Republik Dominika. Pado tahun 1985, kaluarganyo pindah ka Washington Heights, New York City. Inyo masuak ka George Washington High School namun indak manyalasaian studinyo. Di SMA, inyo mamimpin tim sakolahnyo mamanangan kajuaraan divisi bisbol sa-New York City tigo kali, dan tapiliah manjadi \"New York City Public School Player of the Year\" pado tahun 1991.\nKarir bisbol profesional.\nCleveland Indians.\nRamirez dipiliah dalam \"draft\" MLB subagai piliahan ka-13 dek Cleveland Indians pado tahun 1991. Inyo mulo bamain di tim \"minor league\" Burlington Indians sarato Kinston Indians, sabalun mambuek debut \"major league\"-nyo malawan Minnesota Twins pado 2 September 1993. He also led the AL in salary, at $22.5 million.\nInyo mulai basinar sajak musim 1995, mancetak ratoan \"bat\" .309 jo mancetak 33 \"home run\" sarato 112 RBI, tamasuak duo \"home run\" di final American League Division Series malawan Baltimore Orioles. Walaupun baitu, rangakaian cedera jo masuaknyo pamain-pamain mudo mambuek posisi Ramirez di skuat Indians taguyahkan. Walaupun Indians manawaran papanjangan kontrak, inyo dilapeh subagai \"free agent\" pado bulan Oktober 2000.\nBoston Red Sox.\nRamirez bagabuang jo Boston Red Sox, dikontrak lapan tahun saarago $160\u00a0juta. Inyo manjadi pamain kunci Red Sox, walaupun mandapek babarapo cedera nan mamasonyo manapi. \nPuncak karirnyo adolah pado musim 2004. Basamo David Ortiz, Ramirez manjadi pasangan pamain American League partamo nan mancetak 40 \"home run\", 100 RBI, jo ratoan \"bat\" .300 sajak pasangan Yankees Babe Ruth jo Lou Gehrig pado tahun 1931. Pado musim tu, Red Sox barasia maju sampai ka World Series, baambisi untuak mamacahan kutuakan Gambino dan mamanangan gala partamo sajak 1918. Ramirez mancetak ratoan \"bat\" .412, 4 RBI, jo ciek \"home run\" dalam kamanangan Red Sox 4-0 malawan Cardinals. Inyo dianugerahan gala MVP World Series.\nInyo manjadi salah satu pamain kunci Red Sox pado musim juara 2007, kutiko Red Sox mangalahan Colorado Rockies di World Series dan Ramirez mancetak total ratoan \"bat\" .348, 4 \"home run\", jo 16 RBI di babak gugur musim. Ramirez mamanangan gala World Seriesnyo nan kaduo. \nLos Angeles Dodgers.\nPado bulan Juli 2008, Ramirez dipatukaan jo ka Los Angeles Dodgers. Pado bulan Mei 2009, inyo mandapek larangan batandiang 50 patandiangan dek malangga paraturan doping MLB. Inyo mancetak \"career base hit\" nan ka-2,500 pado bulan April 2010.\nChicago jo Tampa.\nSalapeh dilatakkan dalam \"waiver\" dek Los Angeles, Ramirez pindah ka Chicago White Sox, namun gagal mandapek wakatu bamain nan cukuik. Inyo maneken kontrak satu tahun jo Tampa Bay Rays pado bulan Januari 2011, namun masalah dopingnyo mamasonyo untuak manyatoan pensiun pado bulan April 2011."}
{"id": "335611", "revid": "577", "url": "https://min.wikipedia.org/wiki?curid=335611", "title": "Perempuan di Titik Nol", "text": "Perempuan di Titik Nol marupoan novel nan ditulih dek Nawal El Saadawi nan ditabik an dalam bahaso Arab pado taun 1975. Novel ditulih berdasaan pangalaman padusi nan ditamui dek Saadawi di Penjara Qanatir, padusi tu adolah saurang tahanan wanita. Novel ko badasaran kisah nyata. Tokoh dalam novel ko banamo Firdaus, saurang pambunuah nan alah satuju kalau kisah iduinyo dijadian novel. Novel ko mengekplorasi tema-tema padusi jo parannyo dalam masyarakat patriarkal.\nRiwayat panabikan.\nMulonyo, panabik di Mesir manulak manabikan buko ko. Perempuan di Titik Nol akhianyo ditabik an di Lebano pado taun 1975. \u00a0Samantaro itu, bahaso Inggris awalnyo ditabik an pado taun 1983 oleh Zed Books Ltd. di London jo Room 400 di New York. Kini Perempuan di Titik Nol alah tabik dalam duo puluah bahaso di dunia. Di Indonesia, novel ko dtabikan dek Yayasan Pendidikan Obor Indonesia, nan ditajamahan ka dalam bahaso Indonesia dek Amir Sutaarga.\nLatar balakang.\nSaadawi dikaluan dari posisinyo sabagai Direktur Pendidikan jo Kasihatan Pamimpin Redaksi majalah kesehatan dek karano manabik an buku yang bajudul \"Women and Sex\" pado tahun 1972. Sabab tu, inyo mulai panalitian tantang neurosis pado wanita Mesir, inyo batamu jo saurang dokter di Pinjaro Qanatir. Dokter tu mangecek tantang para tahanan, tamasuak surang tahanan nan alah mambunuah saurang pria dan akhianyo dijatuhi hukuman gantuang. \nSaadawi kudian tagarak untuak batamu jo padusi tu dan datang ka pinjaro, jo rakannyo maatua wakatu supayo inyo malakuan panalitian di Pinjaro Qanatir pado musim gugur 1974. \nSaadawi mangunuangi banyak padusi di dalam sel jo klinik mental dan unto bisa malaukan 21 studi kasus madalam untuak publikasi, mengunjungi banyak wanita di blok sel dan di klinik mental dan mampu melakukan dua puluh -satu studi kasus mendalam untuk publikasi 1976, Woman and Neurosis in egypth. tetapi Firdaus indak tamasuak dalam publikasi tu, Firdarus manjadi kisah tapisah. Firdaus dieksekusi pado tahun 1974, tatapi inyo maninggan \"suatu\" dampak pado Saadawi. Dalam manulih Perempuan di Titik Nol, Saadawi mampu manyalasaiannyo dalam wakatu saminggu. Saadawi manulisan Firdaus nan saurang martir jo mangecek an inyo mangaggumi Firdaus, \"Hanyo saketek urang nan siap jo mauik demi sabuah prinsip\". Kudian kutiko Saadawi dipinjaro pulo di Qanatir pado taun 1981 karano palanggaran pulitik, inyo mancubo merefleksikan dirinyo sabagai Firdaus. Bagi Saadawi inyo indak bisa manarimo jo picayo wanita seperti Firdaus nan alah manginspirasi tu batua-batua maningga. \nSinopsis.\nNovel iko mancaritoan saurang padusi Mesir banamo Firdaus. Firdaus marupuoan saurang lonte kaleh ateh nan divonis hukuman mati dek mambunuah saurang germo atau calo pria. Babarapo urang manyadari pambunuhan nan dilakuan dek Firdaus samato-mato untuak malindung diri. Dek itu pulo babarapo urang mausahoan mandapek an grasi untuak Firdaus. Maski co itu, Firdaus manulaknyo, inyo mangatoan bahwa hukuman mati adolah bantuak kebebsan nan paliang tinggi. Maso-maso sabalun eksekusi hukuman, Firdaus manulak basuo urang jo indak berinteraksi jo dunia lua. \nSabalun manjadi lonte. Firdaus sajak keteknyo acok manjadi objek kekerasan jo palecehan dek kaum laki-laki. Saolah-olah tindakan pelecehan adolah hal yang wajar di masyarakaik Mesir pado maso itu. Sajak ketek e Firdaus acok manjadi sasaran pelecehan seksual dari kawannyo, mamaknyo-nan saurang Syeikh bahkan kutiko alah manikah Firdaus acok pulo mandapek an prilaku kasa tanpa alasan nan jaleh. \nDari novel ko, suami salalu manjadi suami selalu memiliki derajat yang lebih tinggi dari istri. Laki buliah batindak apo sajo taadok bini jo anak-anaknyo. Dikisahan, Ayah firdaus bisa makan sangaik rakuih samantano binijo anak-anaknyo indak makan salamo babarapo ari. Kutiko musim dingin tibo, tampek tidua ayah digeser ka dakek parapuan samantaro anak-anak jo bininyo kadinginan. \nPado masa tu, padusi Mesir hanyo buiah basakola inggo SMA. firdaus mangiro inyo bisa bakarajo manggunoan ijazah SMA-nyo, tapi hal itu indak diizinan dek pamannyo. Bahkan inyo dinikahan jo laki-laki nan 60 tahun labiah tuo dari paman jo bibinyo. Laki-laki tu urang kayo rayo, namun sangaik ceke jo mampunyoi panyakik bisua manahun di mukonyo. Karano indak tahan jo kalakuan lakinyo nan acok main tangan pabilo Firdaus salah. Maso tu laki-laki di Mesir picayo bahwa laki buliah malakak bini atas alasan apo sajo. \nDek karano indak tahan, Firdaus mamiliah untuak kabur dari rumah. Di pajalanan tu Firdaus batamu Bayoumi, saurang laki-lakin nan mambuek Firdaus kenal jo profesi pelacur. Firdaus maraso dijajah dek laki-laki akhianyo inyo kabur balia. Inyo batamu pulo jo saurang padusi nan tanyato saurang germo. Barakai padusi tulah Firdaus sadar jikokk inyo mampunyoi harago diri tinggi. \nSuatu ari ado saurang germo nan maminang Firdaus manjadi bininyo. Jo barek ati Firdaus manarimo. Sudah tu Firdaus maraso indak dapek manarimo keadaan tu, inyo mamutuihan kabur dari germo tu. Namun germo tu alah ado di muko pintu, patikaian pun tajadi, mereka saliang adu muluik. Maraso taranccam laki-laki tu maambiak pisau dalam sakunyo. Tatapi Firdaus capek manangkih, sudah tu nyo manusuak pisau ka lihai, paruik, jo dado germo tu. Sudah tu Firdaus kabur namun akhianyo ditangkok polisi. Pengadilan manjatuahi Firdaus untuak hukum gantuang. Subananyo Firdaus bisa bebas jo maminta bantuan presiden namun Firdaus manulak.\nTanggapan.\nBuku ko mandapek an banyak reaksi nan baragam dek masarakat Mesir. Para pengkaji sastra mamuji Saadawi ateh kabaraniannyo mengekplorasi pangalaman padusi di Timur Tangah. Walau co itu, Wen-Chin mancatatik bahwa karya Saadawi tanamo di nagara-nagara Barat. Nan dianggap dek kritikus Arab malegitimasi stereotip negatif Barat tentang Arab jo Islam manganai kekerasan jo dominasi laki-laki. Tapi sabalunnnyo pandapek ko bisa dicurigai dek tabatehnyo Sastra Arab. Samantaro itu, Mochtar Lubis manyabuik Perempuan di Titik Nol sabagai buku nan \"kareh jo padeh\". Salah satu hal nan mambueknyo bapikia mode ko yaitu banyak tadapek kisah nan manggoncangkan perasaan dek sabab protes perlakuan nan indak adia yang ditarimo, dirasoi, dicaliak dek padusi.\nMenyuarakan isu perempuan warga kaleh duo.\nPerempuan di Titik Nol juo maungkapkan padusi maalami tindak indak adia dari budaya patriarki. Pado budaya patriarki padusi marupuoan warga kaleh duo. Istilah nomor duo manunjuk an indak sataronyo antaro kaduonyo. Individun nomor satu labiah mammpunyoi kaduduakan dibandiangan jo nomor duo. Hal ini diungkapan kutiko Firdaus indak dibuliah sakola karanonyo inyo adolah padusi.\nNagari Arab tanamo jo kondisi padusi nan amaik tabalakang. Nawal El Saadawi seorang doktor asli Mesir manulisan sabuah novel nan manunjuak an pajuangan padusi Mesir untuak unuak marabuik kadudukan jo hak-hak nan samo untuak mandapek an parubahan nilai jo siap laik-laki Mesir taadok padusi pasusi nan sapanuahnyo alun tacapai. "}
{"id": "335613", "revid": "2440124", "url": "https://min.wikipedia.org/wiki?curid=335613", "title": "Liv and Maddie", "text": "Liv and Maddie, tanamo juo sabagai Liv and Maddie: Cali Style pado musim 4, adolah sabuah sitkom Amerika Sarikat nan dibuat dek John D. Beck dan Ron Hart. Serial ini menampilkan Dove Cameron sabagai kembar identik dengan kepribadian nan sama sekali berbeda. Liv sabagai gadis tulen nan merupakan seorang aktris di Hollywood selama empat tahun, dan Maddie sabagai tomboi dengan afinitas dalam olahraga. Serial ini berkisah Liv menyesuaikan kembali ke kehidupan keluarga nan normal setelah produksi program televisi yang sukses, \"Sing It Loud!\" berakhir."}
{"id": "335614", "revid": "2034686", "url": "https://min.wikipedia.org/wiki?curid=335614", "title": "Charlotte's Web", "text": "Charlotte's Web adolah sabuah novel anak nan ditulih dek E. B. White. Partamo tabik pado taun 1952, novel iko bacarito tantang saikua kandiak banamo Wilbur nan bakawan jo lawa-lawa banamo Charlotte. Novel iko diilustrasikan dek Garth Williams. \"Publishers Weekly\" mandaftarkan novel iko sabagai buku anak paliang laku sapanjang wakatu pado taun 2000..\nBabarapo film nan diadaptasi dari novel iko:"}
{"id": "335618", "revid": "73", "url": "https://min.wikipedia.org/wiki?curid=335618", "title": "Salam sambah", "text": "Salam sambah adolah gestur urang Minang dalam maagiah panghormatan ka urang atau tamu tapandang tanpa kontak fisik. Salam iko umumnyo dilakuan pado wakatu kagiatan nan dihadiri banyak urang, sahinggo indak mamungkinan untuak saling bajabaik tangan. Caronyo yakni mampatamoan kaduo balah tapak tangan dengan jari-jari diarahan ka ateh dan didakekan ka dado. Salam sambah kadang diikuiti jo sikap maanguakan kapalo.\nDalam sastra lisan Minangkabau takah kaba, salam sambah dijalehan dengan caro \"disusun jari nan sapuluah, ditakuakkan kapalo nan satu\" atau versi lainnyo ditambahan jo \"dihunjamkan lutuik nan duo.\"\nSalam sambah sarupo jo salam namaste nan dikenal di banyak tampek di dunia. Wakatu pandemi COVID-19, salam sambah dijadian alternatif caro maagih salam manggantian bajabaik tangan.\nAsa mulo.\nGestur salam sambah marupoan turunan dari sambah (bahaso Indonesia: \"sembah\") nan lazim basobok di Indonesia. Sambah marujuak ka posisi tangan dalam ritual pamujaan dewa-dewa. Gestur iko sarupo jo \"sampeah\" di Kamboja jo \"wai\" di Thailand. Sado macam gestur nan sarupo sambah asanyo dari \"namaste\" di India nan marupoan pusek paradaban Hindu-Buddha. Namaste itu surang dipicoyo barasa dari A\u00f1jali Mudra. Walaupun baitu, garakan A\u00f1jali Mudra dipakiroan alah dilakukan sakitar 4.000 tahun nan lalu. Hal itu diketahui dari sabuah segel tanah liek paninggalan Paradaban Lambah Indus. \nDi Indonesia, paradaban Hindu-Buddha alah mulai menyebarkan pangaruahnyo pado awal abaik patamo. Pado awal abaik ka-4, pamarintahan Hindu alah managakan kakuasaan mereka di Jawa, Sumatra, jo Kalimantan. Pado abaik ka-6 sampai ka-9, pangaruah paradaban Hindu-Buddha kian kuek, sairing jayanyo Karajaan Sriwijaya jo Medang Mataram. Gambar \"sambah\" atau \"A\u00f1jali Mudra\" muncul dalam relief randah candi-candi saisuak di Jawa, takah Candi Borobudur jo Prambanan nan marupoan paninggalan abaik ke-9. \nDalam bahaso Indonesia, kato sambah (nan ditulih \"sembah\") diaratian sabagai parnyataan hormat jo khidmat nan dinyatoan dengan caro manangkuikan kaduo balah tangan lalu maangkeknyo hinggo ka bawah dagu. \"Sambah\" sinonim jo kato \"suhun\" dalam bahaso Jawa, yakni posisi tangan dalam pamujaan. Manuruik Hamka dalam bukunyo \"Dari Perbendaharaan Lama\", kato \"suhun\" ikolah nan diturunan manjadi \"susuhunan\", nan aratinyo urang nan diagih \"suhun\" atau urang nan disambah. Mangko dek itu, \"susuhunan\" basinonim jo \"sasambahan\". Namun baitu, bunyi kato sambah labiah tadanga mirip jo kato \"sampeah\" dari Kamboja dibandiangan kato \"suhun\" dari Jawa. Kamiripan iko manunjuakan adonyo kaitan sambah jo \"sampeah\".\nPamakaian.\nMeskipun asa mulo salam sambah bakaitan jo sambah nan digunoan untuk pamujaan dewa-dewa, salam sambah di Minangkabau hanyo digunoan sabagai bantuak panghormatan sajo. Panghormatan iko diagiah ka urang atau tamu nan dihormati atau dianggap tapandang, baik dalam patamuan takah rapek atau pamentasan kesenian tradisional Minangkabau. Pado tari pasambahan, salam sambah manjadi pambukak jo panutuik tarian.\nPado maso kini, gestur sarupo salam sambah lazim dijadian sabagai salam panyambutan salamaik datang. Kudian, sangkek pandemi COVID-19, Gubernur Sumatera Barat Irwan Prayitno maimbau masyarakaik manggunoan salam sambah katiko maagih salam manggantian bajabaik tangan. Hal iko dilakukan sabagai bantuak usaho maindari panularan virus akibaik kontak fisik."}
{"id": "335621", "revid": "12718", "url": "https://min.wikipedia.org/wiki?curid=335621", "title": "Ronggeng pasaman", "text": "Ronggeng Pasaman marupokan sabuah kesenian rakyat nan bakambang di Mandailing, Kecamatan Duo Koto Pasaman, Sumatera Barat. Kesenian Ronggeng Pasaman, dipentaskan dalam bantuak tradisi lisan nan dikolaborasian jo pantun rakyat sarato diiriangi musik jo tarian. Fungsi dari kesenian iko adolah, sabagai sarana hiburan. Ronggeng Pasaman dipentaskan dalam acara adaik sarupo, panggantian kapala nagari. Sadangkan untuak acara hiburan. sarupo, parkawinan, khitanan, turun mandi anak, jo acara pesta lainnya. Partunjuakan kesenian Ronggeng Pasaman biasonyo dipentaskan di lapangan tabukak nan dilakuan pado malam hari, jo parituangan durasi \u00b1 6 jam.\nKesenian iko marupokan kagiatan babaleh pantun dalam bantuak nyanyian jo iriangan musik jo tarian. Alaik musik pandukuang kasenian iko diantaronyo biola, gitar, rebana, jo tamburin. Ronggeng Pasaman dimainkan minimal sambilan urang nan tadiri dari ciek urang ronggeng, tigo urang panampil laki-laki jo limo pamain musik. Saurang ronggeng baperan mandendangkan pantun-pantun dalam partunjukan. Sahinggo, saurang ronggeng adolah urang nan mahir jo ahli dalam bapantun. Salain itu, baliau harus basadio bapanampilan sarupo padusi dan biasonyo mampunyoi \"paga diri\" (ilmu batin penjago diri). \"Paga diri\" diparalukan untuak mamastian kaamanan katiko sadang tampil dima pun.\nDalam partunjuakannyo, saurang ronggeng didampiangi satidaknyo tigo panampil laki-laki. Ciek dari tigo panampil batugas mambaleh pantun nan disampaikan ronggeng, samantaro duo urang lainnyo mangawanan sambia manari. Panampil laki-laki bebas darima sajo, tamasuk dari kalangan penonton, tidak harus ahli dalam berpantun dan biasanya bertugas secara bergiliran. Pamain musik tadiri dari limo urang yoitu ciek urang pamain biola, duo urang pamain gitar, saurang pamain rebana jo saurang lai pamain tamburin.\nSijarah.\nRonggeng Pasaman adolah genre sastra lisan nan spesifik dari Pasaman nan marupokan sabuah sastra lisan Minangkabau. Rongeng Pasaman mampunyoi hubuangan jo Ronggeng nan ado di Jawa. Dulunyo, Ronggeng dibaok dari Jawa dek tentara Balando untuak mahibur para pekerja di perkebunan karet. Kamudian samakin lamo, alah manjadi ciri khas masyarakaik Pasaman.\nRongeng Pasaman adolah tarian tradisional Minangkabau nan dibaokan dek panari laki- laki nan didandani sarupo padusi. Tarian iko diiriangi dek dendangan pantun nan dinyanyian sambia manari. Sakurang-kurangnyo pamain dalam sabuah partunjuakan Ronggeng adolah ampek urang, ciek urang sabagai ronggeng, tigo urang sabagai panari laki-laki nan diiriangi dek limo urang pamusik.\nPartunjuakan.\nUnsur nan madukuang terlaksananyo pamentasan Ronggeng Pasaman, tabagi manjadi tigo bagian. \"Bagian partamo\", adolah pemantun atau biasa disabuik ronggeng, nan tadiri dari ciek urang. Pemantun adolah saurang laki-laki nan didandani sarupo padusi (travesti). \"Bagian kaduo\" adolah, panampil laki-laki nan tadiri dari tigo urang atau labiah. Panampil laki-laki mampunyoi tugas sabagai pandampiang pemantun nan barasal dari panonton. Salah surang panampil laki-laki tasabuik baperan sabagai pambaleh pantun, yang lainnyo manari maikuikan irama musik. Jikok indak dapek mambaleh pantun, mako dapek batanyo kapado panonton lainnyo. Panonton buliah mambisiakan kapado pamain balasan pantun tasabuik. \"Bagian katigo\" adolah, pamain musik nan tadiri dari limo urang. Alaik musik nan digunoan adolah biola, gitar, rebana, jo tamburin. Adopun gambaran komposisi pamain jo alaik musiknyo yoitu saurang pamain biola, duo urang pamain gitar, saurang panokok rabana, jo saurang lagi pemukul tamborin. Pemain musik bertugas mengiringi pemantun dan penampil laki-laki yang bersahut-sahutan mandendangkan pantun-pantun nan dilaguan.\nKostum nan digunoan saurang pamantun tadiri dari kebaya jo kain saruang sarato salendang nan dililikan di badan atau dikaruduangan di kapalo. Bagi panampil laki-laki jo pamain musik biasonyo mamakai pakaian biaso sahari-hari sarato ado kalanyo mamakai salendang nan diselempangkan di badan. Namuun pado maso kini panampil laki-laki jo pamain musik alah diagiah kostum pentas seragam supayo taliek rapi."}
{"id": "335625", "revid": "51", "url": "https://min.wikipedia.org/wiki?curid=335625", "title": "Ali Syakieb", "text": "Ali Syakieb () marupokan saurang palakon Indonesia nan badarah Arab."}
{"id": "335626", "revid": "9110", "url": "https://min.wikipedia.org/wiki?curid=335626", "title": "Sex Education", "text": "Sex Education marupoan serial serial televisi komedi-drama asa Inggirih nan dibuek dek oleh Laurie Nunn, ditayangan perdana pado 11 Januari 2019 di Netflix. Serial ko diparanan dek Gillian Anderson, Asa Butterfield, Emma Mackey jo Ncuti Gatwa. Pado bulan Februari 2019, diumuman bahwa serial ko lah dipabarui untuak tayang musim kaduo pado 17 Januari 2020.Samantara itu, musim teaser untuak musim katigo alah tayang di Youtube, walau co itu alun diketahui tanggal pasti rilisnyo\nSinopsis.\nMusim 1.\nSerial ko mancaritoan saurang anak jolong gadang nan acok cangguang dalam bagaul, namonyo Otis Milburn. Oti acok kali basikap manulak kadang pulo nio bicara seks, meskipun mandenyo saurang terapis seks nan tantu sajo tabuka mambicarakan aspek seksualitas. \nOtis tingga jo mandenyo nan mampunyoi klinik seks terapi di rumahnyo. Tantu sajo hal iko mambuek Otis tabiaso dengan sagalo hal tentang seks inyi punyo akses saruupo buku, video jo percakapan tentang seks. Bisa dikecek an, inyo urang nan cukuik ahli dalam hal itu. \nSamantaro di sekolah Otis adolah remaja nan biaso sajo, bahkan condong manjadi urang nan indak taliek. Inyo indak tanamo, bahkan kawan kelasnyo manyabuik inyo anak baru.\nSalayaknyo anak jolong gadang lainnyo tumbuah jo mangalami pubertas. Banyak anak jolong gadang nan mangalami masalah takaik jo urusan hubungan intim. Samantaro akses mengenai pandidikan seks masih sulik dijangkau, jarang remaja nio konsultasi ka urang dewasa.\nHal iko kudian manjadi paluang usaho dek Maive (Emma Mackey), saurang padusi nan agak mada tapi nyo santiang. Maive maminta Otis mambuka klinik seks terapi bawah tanah di sekolah. Otis sabagai terapis nan maurus pelaksanaan, samantaro Maive nan maurus sacarao bisnis. \u201cAnak di sakola paralu bantuan awak, jo awak butuh uang-uang mereka,\"\nKawan dakeknyo, Eric (Kedar Williams-Stirling ), pulo manjawek niaik Otis tantang klinik seks terapi. \u201cWow, seks terapis? Iko adolah hal nan gadang, awak bisa tanamo\" kata Eric. Salapeh maliek babarapi patimbangan Oti satuju mambuka klinik seks terapi. Indak butuh waktu lamo, pasien mulai badatangan jo mancaritoan keluhannyo. Dari nan kacanduang masturbasi, pubertas nan indak bisa dikandalian. Serial ko manyajian adegan-adegan khas remaja jo problematikanyp, sarpo cinto, kawan, harapan, cito-cito. Indak katinggalan ado kisah konyo khas remaja. \nSetelah secara tidak sengaja membantu para remaja melakukan seks ditempat umum kemudian pelaku intimidasi sekolah dengan kinerja seksualnya, Otis memulai bisnis nasihat seks dengan Maeve - teman sekelasnya yang percaya diri, - untuk mendidik teman-teman sekolah mereka tentang cara menangani masalah seksual mereka.\nMusim 2.\nPremis anak jolong gadang nan indak bisa masturbasi karano punyo trauma masa ketek. Namun, musim kadua ko dimulai jo panyalasaian akhirnyo Otis bisa masturbasi. Indak sampai di situ, Otis punyo masalah baru nan labiah rumik lo. Di musim kaduo ko klinik Maeve jo Otis alah ditutuik. Otis punyo pacar baru nan banamo Ola.\nDalam musim kaduo ko labiah baragam kisah cinta remajonyo. Ado pasangan nan saliang cinto, tapi indak siap bahubungan intim. Ada pulo pasangan nan manikmati hubungan tanpa komitmen karano indak nio patah bacinto. Ado pulo pasangan tipe platonis nan alah cukuik sanag barado di sisi sosok idaman tanpa harus ado komitmen labiah jauah."}
{"id": "335629", "revid": "1673", "url": "https://min.wikipedia.org/wiki?curid=335629", "title": "Bintang Emon", "text": "Gusti Muhammad Abdurrahman Bintang Mahaputra nan labiah tanamo sabagai Gusti Bintang atau Bintang Emon () adolah saurang palawak tunggal, aktor, jo selebriti internet Indonesia.\nPado 12 Juni 2020, Bintang maunggah konten di Instagram tantang sindirannyo tarhadap kasus panyiraman aia kareh ka Novel Baswedan. Inyo heran ka palaku nan mangecek indak sangajo manyiram wajah korban jo aia kareh. Kontennyo viral di ineternet, tapi tibo-tibo ado akun Twitter nan manuduahnyo sabagai pangguno narkoba.\nKarier.\nBintang parnah manampuah pandidikan di salah satu pasantren nan talatak di Jombang, Jawa Timur. Pado tahun 2014, inyo bagabuang jo komunitas Stand Up Indo Bandung. Inyo mulai dikenal sacaro nasional sasudah barasil manjuarai \"Stand Up Comedy Academy 3\" nan diadoan dek Indosiar pado tahun 2017.\nBintang patamo bana tajun ka dunia parfilman dengan mandapekkan paran sabagai Somat dalam sabuah film komedi nan disutradarai dek Ernest Prakasa, yaitu \"\" pada tahun 2017.\nMambuek konten DPO.\nPado tahun 2020, inyo meluncurkan konten banamo \"Dewan Perwakilan Omel-Omel (DPO)\" babantuk video dan dibaluik jo komedi di akun Instagram miliknyo, dengan durasi antaro ciek sampai tigo minik. Tema dari konten DPO barupo kaluah kasah, rutuakan, paringatan, jo karesahan dari urang-urang di sakitarnyo nan jarang dibahas atau disampaian sacaro langsuang. Indak hanya sukses malambuangan namonyo, video-video DPO barasil manjadi bahan ota nan kudian viral di dunia maya. Hal iko dibuktian dengan pangikuiknyo nan naik drastis, dari sabalunnyo hanya 180.000 sajo, lalu maningkek manjadi 500.000, hinggo kini alah mancapai angko labiah dari 2.700.000 urang.\nKonten DPO tabagi ka dalam babarapo episode, nan dapek digolongan sabagai barikuik:"}
{"id": "335630", "revid": "51", "url": "https://min.wikipedia.org/wiki?curid=335630", "title": "Liza Hanim", "text": "Haliza Hanim binti Abdul Halim atau labiah dikatahui sabagai Liza Hanim () adolah saurang panyanyi jo palakon Malaysia nan badarah Melayu."}
{"id": "335674", "revid": "7907", "url": "https://min.wikipedia.org/wiki?curid=335674", "title": "Tari Toga", "text": "Tari toga marupokan tarian tradisonal warisan karajaan Siguntur. Sacaro etimologis tari toga barasal dari kato togaan nan dalam bahaso Siguntur bararti \"larangan\". Unsur utamo Tari Toga adolah panari, pandendang, jo pemusik. Samantaro sabagai palengkap diparalukan saurang rajo, hulu balang, dayang-dayang, jo tadakwa. Tari Toga mancaritokan saurang nan elok banamo Sutan Elok nan mati ditanduak kabau. Nan punyo kabau banamo Bujang Salamaik dibaok kahadapan rajo untuak diadili. Salanjuiknyo rajo mangeluakan titah supayo baliau dihukum pancuang. Alaik musik nan dimainkan adolah momongan, kemong, gong, canang, jo gandang.\nTari toga pado dasarnyo dapek dikalompokan manjadi 2 yoitu 1) Garakan tari, jo 2) Kumpulan bait atau syair. Kaduo kalompok ikolah nan sasungguahnyo manjadi bagian tapantiang dari tari toga, namun dalam panampilannyo takadang dipisahkan dek masyarakaik. Gerakan tari mangandalkan kaindahan jo kalenturan tubuah, sadangkan bait atau syair mangutamokan kamampuan pandendang untuak manyampaikan isi bait atau syair tasabuik.\nDari segi etimologi, istilah tari toga barasal dari kato togaan nan dalam bahaso Siguntur mampunyoi arti larangan. Manuruik carito nan baredar hinggo hari kini, asa mulo atau kabaradoan tari toga bahubuangan jo suatu paristiwa pado maso karajaan Siguntur dahulu. Disabuikan pado acara buru babi, rajo bertitah kapado saluruah masyarakaik di Nagari (karajaan) Siguntur kalau kasado taranak harus dimasukan ka dalam kandangnyo, sabab bisuak ka diadoan buru babi. Katiko titah disampaikan, ado saurang panduduak nan lupo jo titah tasabuik, urang tasabuik tatap malapeh taranaknyo. Malang bagi pamilik, disaaik buru babi balangsuang, taranak urang tasabuik alah manyababkan anak rajo maningga dunia. Akibaiknyo rajo manjadi murka jo manjatuahkan hukuman mati tahadap urang nan indak manjalankan titah rajo tasabuik. Kahilangan saurang anak manyababkan rajo manjadi sadiah, sahinggo muncua ide dari urang-urang istano untuak manghibur rajo supayo bisa malupokan kamatian anaknyo. Tarian nan digunokan dalam menghibur rajo kamudian dikenal jo namo tari toga.\nTarian nan ditampilkan dihadapan rajo supayo marubah kaputusannyo dimainkan dek masyarakaik jo kaindahan gerakan jo senandung bait nan didendangkan. Indahnyo gerakan tari jo bait atau syair yang didendangkan sacaro babalasan dek masyarakaik mangesankan hati rajo jo mahilangkan kasadiahan nan dirasoan. Bakurangnyo kasadiahan nan dirasoan rajo, manyababkan baliau marubah kaputusannyo dari hukuman mati, manjadi hukuman mangabdian diri kapado kaluarga karajaan pado urang nan didakwai hukuman tasabuik Samanjak itu tari toga acok ditampilan tarutamo katiko urang-urang istana sadang mangadokan kagiatan sarupo turun mandi, parkawinan, maangkek panghulu jo lainnyo nan dilaksanakan di rumah gadang Siguntur, nan manjadi tari karajaan.\nPado maso panjajahan, tari toga indak lai ditampilkan sabagai lambang dari kajayaan karajaan, karano dilarang penampilannyo dek Balando. Sahinggo, katiko itu masyarakaik Siguntur manampilkan tari toga indak jo garakan tari namun hanyo mandendangkan bait atau syair tari toga dalam kagiatan batobo. Batobo adolah kagiatan gotong royong nan dilakuan dek babarapo urang dalam mangarajoan sawah atau ladang. Tujuan dari panampilan tari toga katiko batobo adolah untuak mahibur diri jo maisi waktu katiko sadang batobo di sawah jo ladang. Pado maso Indonesia merdeka sampai saaik kini, tari toga kambali dimuncuakan dalam bantuak tari jo dendang bait/syair. Pado maso kini diadokan revitalisasi tahadap panampilan tari toga nan disasuaikan jo konteks kini, sahinggo manjadi labiah manarik sarato lamak untuka ditonton. Badasarkan hal diateh, dipahami parkambangan tari toga pado masyarakaik Siguntur alah malalui 3 tahap atau pariode, yoitu 1) Karajaan Siguntur, 2) Panjajahan Balando, jo 3) pariode sasudah kamerdekaan (revitalisasi). Dalam panampilan tari toga tadapek babarapo unsur utamo sabagai pelaku (actor) yaitu panari, pandendang jo pamusik, sarato pameran rajo, dayang-dayang, hulubalang dan tahukum."}
{"id": "335676", "revid": "13967", "url": "https://min.wikipedia.org/wiki?curid=335676", "title": "Tenggelamnya Kapal van der Wijck (novel)", "text": "Tenggelamnja Kapal van der Wijck (EYD: \"Tenggelamnya Kapal van der Wijck\") marupoan novel nan ditulih dek Haji Abdul Malik Karim Amrullah atau labiah tanamo jo namo Hamka. Novel iko mangisahan persoalan adaik nan balaku di Minangkabau jo pabedaan keadaan sosial nan jadi pangalan hubungan cinto sapasang kakasih inggo barakhia jo kamatian.\nMulonyo novel ko partamo kali ditulih dek Hamka sabagai carito basambuang di sabuah majalah nan inyo pimpin, \"Pedoman Masyarakat\" pado taun 1938. Dalam novel ko, Hamka mangkritik babarapo tradisi dalam masyarakaik baa adaik kamudian mambuek tajadinyo kawin paksa. Kritikus sastra Indonesia, Bakri Siregar manyabuik \"Tenggelamnya Kapal van der Wijck\" sabagai karya terbaik Hamka, walau co itu pado tahun 1962 novel iko panag dikeceka na maniru dari Jean-Baptiste Alphonse Karr nan bajudul \"Sous les Tilleuls\" (1832).\nTenggelamnya Kapal van der Wijck tabik pado taun 1939, hinggo kini novel ko taruih cetak ulang. Novel iko juo ditabiak an dalam bahaso Malayu sajak 196 bahan bacaan wajib bagi siswa sekolah di Indonesia dan Malaysia. Meski panah dituduah plagiat, novel iko alah dicetak di Indonesia Van Der Wijck dicetak 14 kali, jo di Malaysia dicetak 9 kali.\nLatar balakang.\nHaji Abdul Malik Karim Amrullah, atau labiah tanamo jo namo Hamka marupuan alim ulama asa Minangkabau nan dikenal dengan singkatan Hamka, adalah ulama asal Minangkabau nan tumbuah dalam kaluarga taat baragamo. Inyo mancaliak tradisi dalam masayarakaik sabagai paambek kamajuan agamo. Sabagaimano pandangan ayahnyo, Abdul Karim Amrulla. Salapeh baliak dari pajalanan Jawa jo Makah sjak umua 16 tahun untuak manimbo ilimu, inyo bakarajo di Deli, Sumatra Utara, lalu di Makassar, Sulawesi Selatan. \nDalam pajalanannyo, tarutamo kutiko di Timur Tengah, Hamka banyak mambaco karya dari ahli jo panulih Islam, tamasuak karya panulih asa Mesir Mustafa Lutfi al-Manfaluti inggo karya sastrawan Eropa nan alah ditajamahan ka dalam bahasa Arab. Pado taun 1935, Hamka pindah dari Makassar untuak pai ke Medan. Di kota tu, inyo manarimo pamintaan untuak manjadi pamimpin redaksi majalah \"Pedoman Masjarakat\", dalam majalah iko mulai manulih manggunoan namo pena Hamka. Di tngah parannyo sabagai pamimpin majalah, Hamka manulih \"Tenggelamnya Kapal van der Wijck:\" novel ko badasaran dari tanggalamnya sabuah kapa pado taun 1936.\nSinopsis.\nMulonyo ado padebatan harato pusako antara Pandeka Sutan jo mamaknyo nan barujuang sampai kamatian mamaknyo. Dek co itu Pandeka Sutan diasiangan dari Batipuah ka Cilacap salamo duo baleh tahun. Lapeh bebas dari hukuman adaik, inyo mamiliah untuak tingga di Makassar, manikah jo Daeng Habibah. Dari Daeng Habibah, Pandeka Sutan mampunyoi anak nan banamo Zainudin. Pandeka Sutan maningga disusua dek Daeng Habibah. Zainuddin kudian dikasuah dek Mak Base.\nKutiko baranjak bujang, Zainuddin mamintak izin ka pangasuahnyo, Mak Base untuak barangkek ka Batipuah, inyo alah lamo nio bakunjuang ka tanah asa ayahnyo. Sasampai di Batipuah, ruponyo kadatangan inyo indak diaroak an dek kaluarga ayahnyo. Sabab Zainuddin dianggok bukan panaruih garik katurunan karano masyarakaik Minangkabau nan manganuik matrilineal. Inyo dianggok indak mawarisi pertalian darah, karano induaknyo nan basuku Bugis. Akibaiknyo inyo maraso tarasiang, inyo manyampaian sado karasahan hatinyonyo kapao Hayati, padusi nan manaruah hati ka inyo.\nZainudin jo Hayati saliang maraso manginginkan kaduonyo. Zainudin mamutuihan pindah ka Padang Panjang dek ateh pamintaan Makak Hayati nan mayuruah inyio maninggaan Batipuah. Sabalun bapisah, kaduonyo bajanji untuak saliang manjago hati. Hayati acok mangunjuangi Zaindusin di Padang Panjang, inyo manumpang di tampek kawannyo Khadijah. Indak lamo sudoh tu Hayati diadok an dek pamintaan mamaknyo untuak manarimo pinangan Azis, kakak Khadijah nan badarah asli urang Minang tambah pulo dek inyo urang tapandang. Itu manjadi alasan Azis labiah disukoi daripado Zainudin. Dek desakan kaluraga, Hyati tapaso manarimo dinikahan jo Azis.\nTahu Hayati ungkai jo janjonyo, Zainudin putuih aso, inyo pai ka Jawa basamo kawannyo, Muluk, inyo tingga di Batavia sabalunpindah ka Surabaya. Di parantauannyo Zainudin akhianyo manjadi panulih nan tanamo. Pado wakatu nan samo Azis mambaok Hayati pindah ka Surabaya pulo karano karajonyo. Rumah tangganyo jo Hayati mulai banyak masalah. Aziz dipecat dari karajonyo, kaduonyo manumpang di rumah Zainudin. Indak lamo sudah tu Azis mati bunuah diri, sbaaluntu nyo basapan untuak Zainudin manjago Hayati. Namun, Zainuddin tidak memaafkan kesalahan Hayati. Hayati akhianyo dipulangan dek Zainudin ka Batipuah jo manumpang kapa v\"an der Wijck\". Di tangah-tangah perjalanan, kapa tu tanggalam. Salapeh mandanga kaba tu, Zainudin lansuang pai ka rumah sakik di Tuban. Sabalun kapa tanggalam, Muluk sikap Zainuddin nan maagiah tahu kalau Hayati masih mancintoinyo. Indak lamo sasudah Hayati maningga, Zainudin pun maningga dek sakik-sakik. Akhianyo inyo bapusaro di sabalah Hayati.\nTanggapan.\nNovel Tenggelamnya Kapal van der Wijk mandapek respon nan baragam dari pambaconyo. Majalan tempo pernah mamuek tanggapan pembaca pado Tempo Edisi 15 Oktober 2007, saurang pambaco mangcek an inyo alah mambaco novel ko barulang kali, 'Sarupo mancaritoan nasib ambo surang,\" baitu kesan nan inyo dapek an. Yunan Nasution, kolega Hamka di Pedoman, manjadi saksi dari kisah basambuang tu. Novel ko mulonyo adolah carito basambuang nan tabik satiok kamis. Satiok rabu malam di mempunyai kisah tentang di stasiun Kutaraja (Banda Aceh) alah banyak urang manunggu. Indak anyo agen panjua majalah, ratusan pambaco nan alah indak saba jo kalanjuik an Van Der Wijck turuik mananti.\nDalam sastra modern Indonesia, Hamka diakui sabagai panulih produktif. Inyo alah mambukuan sakitar 118 tulisan mencakup bidang agama, filsafat, jo sastra. Tenggelamnya Kapal Van Der Wijck merupakan novel monumentalnya, salain Di Bawah Lindungan Ka\u2019bah.\nPado maso itu, posisi Hamka sabagai ulama sakaligus pengarang roman mambuek payah. Sajumlah pambaco muslim ado nan manulak Van Der Wijck karano manuruik mereka, saurang ulama indak lah pantas manulih roman percintaan. Hamka pun panah dijuluak-i buya gata. Hamka kudian mambela membela diri lewat tulisan di Pedoman Masyarakat No. 4 bertarikh 1938. Inyo mangecek an indak saketek badmapak elok kapado pambaconyo. Ketua Majelis Ulama Indonesia pertama ini marujuak pado roman 1920-an jo 1930-an nan manjalehan tantang adaik kolot, pergaulan bebas, kawin paso, poligami, jo bahayo pembedaan kelas.\nTuduhan plagiat.\nAbdullan S.P.\u2014namo samaran dari Pramoedya Ananta Toer\u2014 manyabuik an bahwa novel \"Tenggelamnya Kapal van der Wijck\" dijiplak dari \"Sous les Tilleuls\" (1832) karya Jean-Baptiste Alphonse Karr, melalui tajamahan babahaso Arab dek Mustafa Lutfi al-Manfaluti; sabananyo desas-desus plagiat ko alah lamo ado. Tulisan Pram ko dimuek dalam koran \"Bintang Timur\" pado bulan September 1962.\nSatalah tu manjadi polemik luas dalam pers Indonesia. Sabagian urang nan manuduah Hamka barasa dari Lekra, sabuah organisasi sastra sayap kiri nan berafiliasi jo PKI. Samantaro itu, panulih lua nan condong kiri malinduangi Hamka. Babarapo kritikus manamuan antaro duo buku tu, mampunyoi kasamoan baiak dari segi alua maupun gaya bacarito. Ahli dokumentasi sastra H.B. Jassin, nan mambandiangan kaduo karya tu jo manggunoan tajamahan \"Sous les Tilleuls\" babahaso Indonesia nan ba judul \"Magdalena\", manulih bahwa indaklah ka mungki hasia panjimplakan, sabab caro Hamka ko manjalehan tampek sangaik mandalam jo sasuai gaya bahasanyo dalam tulisan sabalunnyo. Jassin pulo manageihan bahwa novel \"Tenggelamnya Kapal van der Wijck\" mmbahas masalah adaik Minang, nan indak ka mungkin ditamuan dalam karya sastra lua.Walau co itu, Bakri Siregar maanggok bahwa banyak tadapek kasamoan antaro Zainuddin jo Steve, sarato Hayati jo Magdalena, iko manandoi adonyo penjiplakan. Kritikus sastra asal Belanda, A. Teeuw manyatoan bahwa tanpa bapandapek kasamoan ko ado dilakukan sacaro sadar, memang banyak tadapek kamiripan dari duo karya ko, walau co itu \"Tenggelamnya Kapal van der Wijck\" punyo tema nan sangaik Indonesia sakali."}
{"id": "335678", "revid": "577", "url": "https://min.wikipedia.org/wiki?curid=335678", "title": "Suku Betawi", "text": ""}
{"id": "335679", "revid": "577", "url": "https://min.wikipedia.org/wiki?curid=335679", "title": "Bahaso Betawi", "text": ""}
{"id": "335706", "revid": "3142279", "url": "https://min.wikipedia.org/wiki?curid=335706", "title": "Pancawarna", "text": "Pancawarna adolah album studio kalimo Siti Nurhaliza. Album ko dirilis pado taun 1999."}
{"id": "335711", "revid": "51", "url": "https://min.wikipedia.org/wiki?curid=335711", "title": "Uut Permatasari", "text": "Uut Permatasari () marupokan saurang panyanyi dangdut Indonesia nan badarah Jawa."}
{"id": "335712", "revid": "12718", "url": "https://min.wikipedia.org/wiki?curid=335712", "title": "Chikungunya", "text": "Chikungunya adolah panyakik mamindah nan disababkan dek virus Chikungunya. Virus ko dapek tapindah ka badan urang nan tagigik dek rangik. Ado duo jinih rangik nan manggigik, yaitu Aedes aegypti jo Aedes albopictus nan juo manyababkan panyakik damam badarah dengue jo damam Zika. Gejala muncua antaro duo inggo 12 ari salapeh tagigik dan batahan salamo sapakan bahkan labiah. Gejala nan umum antaro lain damam jo sakik di pasandian. Dapek dipulo disaratoi jo sakik kapalo, nyeri otot, bangkak pasandian, inggo ruam di kulik. Risiko kamatiannyo kiro-kiro 1 dalam 1.000 kasus. Risiko kaparahan samakin maningkek pado anak ketek, urang gaek, atau nan alah bapanyakik lain.\nDiagnosis panyakik ko dapek tagak malalui pamaresoan darah untuak mancari RNA virus atau antibodi virus jo pamaresoan \"Enzyme-Linked Immunosorbent Assay\" (ELISA). Hal iko diparalukan dek gejala nan muncua ampia sarupo jo DBD atau Zika. Walau baitu, pangubatan khusus atau vaksin untuak panyakik ko alun lai ado. Urang jo Chikungunya cukuik diubek jo pananganan suportif nan batujuan untuak maatasi gejala nan ado sarupo ubek panurun damam, ubek pailang raso sakik, manjago cairan tubuah, sarato baistirahat nan cukuik.\nTindakan lain nan paralu untuak managani Chikungunya adolah maambek papindahannyo. Upayo paliang rancak adolah jo mangandalikan populasi rangik sarato manjauahi gigitannyo tarutamo di daerah jo kasus nan acok. Upayo tasabuik dilakukan jo pamakaian kalambu di biliak lalok atau dipan, pamakaian ubek oles (\"insect repellent\"), sarato manutuik tampek-tampek nan bapotensi manjadi tampek bakambang biaknyo rangik.\nAsia jo Afrika adolah wilayah nan paliang banyak kasus Chikungunya. Wabah panah pulo dilaporkan tajadi di Eropa jo Amerika pado mulo taun 2000-an. Pado taun 2014 dilaporkan alah ado sajuta kasus. Manuruik sijarahnyo, panyakik ko partamo kali dikataui di Tanzania pado taun 1952. Namo panyakik ko surang barasa dari bahaso Kimakonde, salah satu bahaso satampek di Tanzania, nan aratinyo \"manjadi bakaruik\".\nTando jo gejala.\nTando jo gejala chikungunya muncua pado 72% inggo 97% kasus dalam satu inggo duo baleh ari samanjak tagigik rangik. Rato-rato muncua dalam tigo inggo tujuah ari. Gejala nan acok muncua yaitu damam tinggi, sakik di pasandian, inggo ruam-ruam. Dapek pulo muncua gejala lain, cando sakik kapalo, latiah, paruik indak nyaman, sarato konjungtivitis. \nDamam pado chikungunya dapek balansuang akut (capek) inggo manjadi kronik (lamo). Fase akut tabagi manjadi duo janjang, janjang partamo balansuang salamo limo inggo tujuah ari partamo dan tajadi viremia. Kudian diikuti janjang kaduo nan disabuik janjang konvalesens atau pamuliahan. Pado janjang kaduo ko, virus indak tasuo lai dalam darah. Biasonyo panyakik ko diawali jo gejala damam tinggi nan dapek batahan salamo sapakan inggo sapuluah ari. Damam bisa mancapai dan bisa manjadi damam tapak kudo (maninggi, manurun, lalu maninggi baliak). Pado kondisi IgM alah muncua dalam darah, palahan damam manurun sairiang virus nan bakurang dalam darah. \nSairiang tajadinyo damam, tajadi pulo sakik jo kaku di pasandian. Sakik di pasandian ko balansuang salamo sapakan inggu sabulan, bahkan taunan. Dilaporkan ado 87\u201398% kasus jo gejala ko sarato biasonyo dikaluahan di labiah dari ciek pasandian nan sakik. Walau baitu, jarang nan sampai mambangkak. Biasonyo pasandian nan sakik talatak di kaduo langan atau tungkai sacaro simetris, sandi-sandi ketek ataupun sandi-sandi gadang dapek pulo sakik. Sakik samakin taraso pado urang jo riwayaik sakik pasandian. Sairiang jo sakik di pasandian, taraso pulo sakik di otot jo ligamen sakaliliangnyo.\nRuam-ruam di badan dapek muncua pado 40\u201350% kasus. Ruam-ruam nan muncua barupo ruam makulopapular dalam duo inggo limo ari sasudah awitan gejala. Dapek pulo diikuti jo raso indak lamak di paruik, mual, muncua, inggo paruik mancoro. Pado labiah dari satangah kasus, aktivitas harian tabateh dek sakik sarato latiah. Pado kasus nan labiah sarik, muncua paradangan di mato.\nPado kondisi nan barek, chikungunya dapek balansuang lamo (kronik). Kaluahan nan diraso adolah sakik di pasandian nan indak kunjuang ilang. Kondisi kronis cando ko partamo kali dikataui salamo wabah pado taun 1979. Faktor prediktor tajadinyo kondisi kronis adolah adonyo panyakik rematik sabalunnyo sarato umua nan alah lanjuik.\nDiagnosis.\nDiagnosis chikungunya ditagakkan malalui pamaresoan klinik, epedemiologis, jo laboratorium. Sacaro klinik, damam tinggi nan diikuti jo raso manyakik di pasandian alah maarahkan ka chikungunya. Sacaro epidemiologis, pasien mampunyoi riwayaik bakunjuang ka daerah nan bakasus chikungunya dalam 12 ari tarakhia. Samantaro, sacaro laboratorium tampak panurunan jumlah limfosit dalam darah. Samantaro diagnosis bandiang untuak chikungunya adolah panyakik-panyakik nan mamindah dek rangik, cando damam badarah dengue, malaria, Damam Zika, ataupun infeksi lain cando influenza.\nSalain jo tigo caro tadi, panagakan diagnosis dapek pulo jo pamaresoan laboratorium nan labiah spesifik, sarupo isolasi virus, RT-PCR, sarato pareso serologis. Pamaresoan jo isolasi virus paralu wakatu pareso sapakan inggo duo pakan. Samantaro malalui RT-PCR paralu wakatu satu inggo duo ari, sadangkan jo pamaresoan serologis paralu duo inggo tigo ari. Dek lamonyo wakatu untuak pamaresoan, katigo caro ko jarang dipakai walaupun hasianyo labiah akurat.\nUbek.\nUbek nan kontan maubek chikungunya kini alun lai tasadio. Pananganan panyakik labiah kapado pananganan gejala. Damam jo raso manyakik dipasandian diubek jo ubek antiinflamasi non sterois (AINS) cando ibuprofen ataupun jo ubek analgesik non-aspirin cando parasetamol (asetaminofen). Aspirin diilakkan pamakaiannyo dek dapek maningkekkan risiko padarahan. Samantaro ubek lainnyo nan antiinflamasi dari jinih kortikosteroid indah disarankan diagiah salamo maso akut dek dapek mamicu imunosupresi dan mampabarek panyakik. "}
{"id": "335713", "revid": "577", "url": "https://min.wikipedia.org/wiki?curid=335713", "title": "Damam Chikungunya", "text": ""}
{"id": "335714", "revid": "577", "url": "https://min.wikipedia.org/wiki?curid=335714", "title": "Panyakik Chikungunya", "text": ""}
{"id": "335715", "revid": "8287", "url": "https://min.wikipedia.org/wiki?curid=335715", "title": "The World of the Married", "text": "The World of the Married (Hangul: \ubd80\ubd80\uc758 \uc138\uacc4; Hanja: \u592b\u5a66\uc758 \u4e16\u754c; RR: Bubuhwi Segye; lit. Couple's World) adolah serial drama televisi Korea Selatan tahun 2020 nan diperankan jo Kim Hee-ae, Park Hae-joon, jo Han So-hee. Drama ko diadaptasi dari seri televisi Inggris yaitu Doctor Foster jo disiarkan di JTBC satiok Jumat jo Sabtu pukul 22:50 (WSK) mulai 27 Maret sampai 16 Mei 2020 dan drama ko ditayangkan mangikuti drama nan terkenal juo yaitu 'Itaewon Class'.\nSinopsis.\n\"The World of the Married\" mancaritoan tantang drama kaluargo, diperankan jo Ji Sun Woo (Kim Hee-ae) jo suaminyo Lee Tae Oh (Park Hae-joon). Dalam drama tasabuik, Sun-woo mulai maliek tando-tando bahwa suaminyo salingkuh, namun inyo masih bapikiran positif dan suaminyo pun masih sayang ka inyo jo anaknyo. Pado ari ulang taun suaminyo marupokan ari nan sangaik manyakikan ati Sun-woo. Hal iko karano inyo maliek surang bukti bahwa suaminyo salingkuh jo anak dari pasiennyo surang. Sun-woo ko adolah dokter keluarga dan banyak bana pasien nan baubek ka inyo, sahinggo inyo banyak tau urang-urang penting di daerah tasabuik. Yeo Da-kyung (Han So-hee) adolah anak dari urang nan paliang kayo yang ado di daerah tasabuik dan urang tuonyo adolah donatur paliang gadang di rumah sakik tampe Sun-woo karajo. \nBajalannyo wakatu, tanyato Da-kyung hamil dan itu adolah anak Tae-oh. Hal nan paliang manyakikan adolah, Sun-woo urang patamo kali nan tau kalau Da-kyung hamil. Hal iko nan mambuek Sun-woo sakik ati bana bahkan nio cerai, namun masih mampartimbangan anaknyo Joon-young.Namun, tanyato Tae-oh manggunokan tabungan jo asuransi untuak iduiknyo surang, dan masih banyak parilaku Tae-oh nan sangaik marugikan. Sajak mangatahui hal tasabuik, Sun-woo manyusun rencano untuak mambaleh Tae-oh.\nTanggapan pamain.\nKim Hee-ae melalui drama ko mambuktikan bahwa dirinyo patut dibarikan kepercayaan oleh pemirsa melalui karajo karehnyo sarato karya-karya sabalumnyo. Di siko, Kim hee-ae baparan sabagai Ji Sun-woo nan marupoan spesialis dokter keluarga nan sangat mancintai keluarganya. Maliek perannyo mode tu, Kim Hee ae menjadi tertarik untuk memerankan terlebih pado kisah yang fokusnyo tantang psikologi karakter, jo manggambarkan sesi serius dan gugup. Di 'Dunia Pasangan' ko, inyo akan manarik banyak paratian pado parubahan emosional Ji Sun-woo nan bolah-balik antaro cameh, putuih asa jo amarah. Manuruik tim produksi, dengan adonyo Hee-ae nan kuek dan kuek nan dapek menembus bagian terdalam dari dalam sakaliguih, mako Hee-ae akan sempurna memeranan Ji-Sun woo sarato dapek mambuek suasana luar biasa dengan aura unik.\nRating.\nPado tabel barikuik, manunjukan rating tarandah dan manunjukan rating tatinggi."}
{"id": "335717", "revid": "7250", "url": "https://min.wikipedia.org/wiki?curid=335717", "title": "Hi Bye, Mama!", "text": "Hi Bye, Mama! () adolah seri televisi Korea Selatan taun 2020 nan diparanan dek Kim Tae-hee, Lee Kyu-hyung, Go Bo-gyul, Shin Dong-mi, Lee Shi-woo, jo Seo Woo-jin. Drama iko ditayangan dek tvN. Hi Bye Mama bisa ditonton malalui situs panyadio streming Netflix.\nSinopsis.\nHi Bye, Mama mancaritoan kisah Cha Yu-ri (Kim Tae-hee), saurang mande nan maningga dunia dek kecelakaan parah limo taun lalu. Kudian Yu-ri manjadi aruah inyo taruih maikuik an suaminyo jo anaknyo, maskipun suaminyo alah punyo bini baru. Yu-ri kudian dapek kasampatan kambali manjadi manusia dek dewa. Kasampatan tu diagiah salamo 49 ari.\nSamantaro itu, Jo Kang-hwa (Lee Kyu-hyung) nan marupuoan laki Cha Yu-ri nan dotor ahli bedah. Sajak kamatian Cha Yu-ri, Jo Kang-hwa inyo tamuruang jo sadiah sapanjang wakatu. Inyo manjadi pamuruang. Salapeh mangatahui tantang reinkarnasi Yu-ri Jo Kang Hwa makin indak karuan, dek talabiah inyo lah punyo bini baru.Yu-ri diagiah kasampatan baliak iduik untuak manolong anaknyo nan dapek mancaliak antu. Dek bakawan jo antu anak Yu-ri indak bisa bagaul jo urang lain, talambek batumbuah, jo pamuruang. Yu-ri baliak jadi manusia supayo anaknyo bisa tumbuah sarupo anak normal lainnyo.\nRating.\nPado tabel di bawah ko, manampilan rating nan didapek dek drama ko.\nKontroversi.\nParan anak Yu-ri diparanan dek saurang aktor cilik kilaki nan banamo Seo Woo Jin. Dek co itu banyak manjadi tando tanyo bagi panonton. Saurang sumber dari tim produksi drama Hi Bye, Mama maagiah panjalehan kapado SpoTV News pado 25 Februari 2020. Mamakai aktor kilaki dek karano, See Woo mampunyoi kamiripan wajah samo Tae-hee. Bahkan babarapo tim produksi indak tahu kalau aktor tu kilaki, takajuik pulo mandanga kabanyataan tu. Sabalunnyo panulih naskah Hi Bye Mama yaitu Kwon Hye Joo juo manggunoan aktor cilik padusi untuak paran anak laki-laki di drama Go Back Couple. Drama ko diparanan dek Jang Nara jo Son Ho Jun."}
{"id": "335719", "revid": "8287", "url": "https://min.wikipedia.org/wiki?curid=335719", "title": "Extraordinary You", "text": "Extraordinary You (Hangul: \uc5b4\uca4c\ub2e4 \ubc1c\uacac\ud55c \ud558\ub8e8; RR: Eojjeoda Balgyeonhan Haru; lit. \"Ha-roo Found by Chance\") adolah seri televisi Korea Selatan tahun 2019 nan dibintangi oleh Kim Hye-yoon baparan sabagai Eun Dan-oh, Kim Ro-woon baparan sebagai Ha-roo dan Lee Jae-wook yang baparan sabagai Baek Kyung. Extraordinary You mancaritoan kajadian cinto sagitigo nan dialami jo Eun Dan-oh, Har-roo jo Baek Kyung, namun bukan cinto sagitigo biaso malainkan cinto sagitigo di manhwa (komik Korea). Drama ko berdasarkan pada webtoon pertama kali nan ditabikan pada Januari 2018 di Daum Webtoon. Seri ini ditayangkan di MBC TV mulai 2 Oktober sampai 21 November 2019.\nSinopsis.\nSeri televisi ko bacarito tantang Eun Dan-oh (Kim Hye-yoon), marupoan saurang gadih sakolah manangah bagengsi nan manyadari bahwa inyo adolah salah satu karakter dalam \"manhwa\" (komik Korea) dengan judul \"Secret\" (\ube44\ubc00, RR: \"bimil\"). Pado carito iko, Dan-oh manyukoi Baek Kyung salamo 10 tahun dan marupoan anak dari kawan ayahnyo. Namun, perasaan Dan oh batapuk sabalah tangan. Dan-oh mamiliki riwayaik panyakik jantung dan samakin lamo samakin mamburuk, dan pado \"manhwa\" tasabuik inyo ditakdirkan maningga. Karano mangatahui hal tasabuik, inyo barusaho untuak mampabaikan takdirnyo dengan manantang alur carito.\nBanyak hal nan dilkukan jo Dan-oh. Harapan untuak lapeh dari kuaso panulihnyo samakin kuek sajak batamu urang nan indak banamo atau Siswa Nomor 13 (Kim Ro-won). Dan-oh jo Ha-roo salalu barusaho untuak indak mangikuti jalan carito oleh panulih. Salain itu, di kahidupan nyato Dan-oh dan Ha-roo mulai timbul raso suko. Hal ikolah nan manyababan mereka baduo barusaho untuak kalua dari jalan carito \"Secret\". Samakin lamo Dan-oh barusaho untuak manantang takdir, samakin mambawa dirinyo pado \"manhwa\" sabalumnyo, \"Neungsohwa\" (\ub2a5\uc18c\u82b1, \"trumpet creeper\"). Ternyato, pado mahwa tasabuik, inyo, Ha-roo, jo Baek Kyung marupoan pamaran utamo. Samakin barusaho, samakin banyak harago nan harus dibayia untuak itu.\nDaftar Pamain.\nPamain pandukung.\nKawan sakalas Dan-oh.\nLainnyo\nMomen menarik.\nDrama korea ko marupoan drama korea dengan alur nan indak tadugo, sahinggo dalam satiok caritonyo tadapek momen menarik:\nPeringkat.\nPado tabel iko, manunjukkan peringkat tarandah jo manunjukan peringkat tatinggi."}
{"id": "335729", "revid": "8287", "url": "https://min.wikipedia.org/wiki?curid=335729", "title": "Itaewon Class", "text": "Itaewon Class (Hangul: \uc774\ud0dc\uc6d0 \ud074\ub77c\uc4f0; RR: 'Itaewon Keullasseu') adolah seri televisi Korea Selatan tahun 2020 nan dibintangi ole Park Seo-joon sabagai Park Sae-roy, Kim Da-mi sabagai Jo Yi-seo, Yoo Jae-myung sabagai Dae-hee dan sutradara Kim Seong-yun. Drama iko dapek dikatokan sabagai pangganti dari drama \"Chocolate\" nan alah barakhir. \nDrama serial ini berdasarkan \"Daum Webtoon\" dengan nama yang sama yaitu 'Kelas Itaewon' yang distribusi film Showbox. Naskah drama ditulih surang jo panulih \"Webtoon\"nyo, yaitu Jo Kwang Jin dan inyo karajo samo jo sutradara Kim Sung Yoon. Drama iko ditayangan di JTBC satiok Sabtu dan Minggu pukul 23;00 (WSK) mulai 31 Januari hingga 21 Maret 2020, dan disiarkan pulo sacaro internasional malalui Netflix.\nSinopsis.\nItaewon Class marupokan suatu drama nan manggambarkan pambarontakan 'kapal' dari pamudo nan kareh kapalo. DI jalan ketek di Itaewon mereka beraksi nan nampaknyo alah mamadekan dunio. Mitos wirausaho tasabuik taungkap saaik mereka mangaja kebebasan dan keadilan dengan caro-caro mereka surang.\nPeringkat.\nPada tabel di bawah ini, menunjukkan peringkat terendah dan menunjukkan peringkat tertinggi."}
{"id": "335730", "revid": "8287", "url": "https://min.wikipedia.org/wiki?curid=335730", "title": "The world of the married", "text": ""}
{"id": "335731", "revid": "12718", "url": "https://min.wikipedia.org/wiki?curid=335731", "title": "Pandemi Covid-19 di Amerika Serikat", "text": "Pandemi koronavirus 2019 di Amerika Sarikaik bamulo pado tanggal 21 Januari 2020 di negara bagian Washington katiko pasien nan baru salamo 5 hari pulang dari Wuhan, Cino, tampek patamo kalinyo pandemi iko barawal takonfirmasi positif.\nPandemi koronavirus 2019 diumumkan dek Organisasi Kasihatan Dunie (WHO) sabagai pandemi kasadoalah dunie pado tanggal 11 Maret 2020. Pandemi iko dikaranokan koronavirus 2019 (COVID-19) nan marusak sistem barangok.\nDampak.\nSahari sasudah WHO manjadikan kasus koronavirus 2019 manjadi pandemi, 1.000 urang di Amerika Sarikaik alah dikonfirmasi tajangkik. Kamatian nan takonfirmasi dek pandemi iko 31 urang diantaronyo tajadi di negara bagian Washington. Kasus positif koronavirus 2019 sacaro capek ditamukan di 49 negara bagian Amerika Sarikaik hinggo wilayah pasamakmuran Amerika Sarikaik Puerto Riko. Cuma negara bagian Virginia Barat nan masih alun basuo kasus koronavirus 2019. Manyikapi hal iko, pamarintahan Presiden Donald Trump maumumkan situasi darurat nasional pado tanggal 13 Maret 2020.\nMetode pangujian untuak urang nan tajangkik koronavirus 2019 babarapo kali baubah di Amerika Sarikaik. Pangujian panduduak patamo nan dikarajoan pamarintah dimulai pado bulan Februari. Indak lamo sasudah itu \"The Centers for Disease Control and Prevention\" (CDC) manyobokkan fakta jikok alat tes nan dipakai dek pamarintah ko rusak sahinggo hasilnyo indak akurat. Dek masalah iko, pamarintah Amerika Sarikaik mangganti metodenyo sakaligus untuak mampacapek pangujian. Pado 14 Maret, tes sarantak di 50 negara bagian manimbulkan masalah baru dek jumlah alat tes nan indak sasuai mambuek hasil pangujian masih alun bisa dianggap sasuai nan tajadi. Ateh saran CDC, dokter manggunokan panilaian surang nan sasuai jo padoman nan alah disusun katiko nio mangasahkan tes.\nSajak ditatokkan sabagai darurat nasional, CDC alah mangaluakan paringatan Level 3 untuak pajalanan ka Cino, sabagian negara di Eropa, Iran, jo Korea Salatan. Pamarintah juo indak mambuliahkan urang asiang nan pernah malakukan pajalanan ka Cinp, Irang, jo 26 negara Eropa nan tamasuak dalam Area Schengen nan bebas paspor nan tamasuak negara:\nPado 16 Maret, pamarintah Amerika Sarikaik manambahkan Inggirih jo Irlandia ka dalam sinarai. Urang Amerika Sarikak nan baliak dari Hubei, Cino juo harus manjalani maso karantina salamo 14 hari di fasilitas kasihatan. Samantaro itu, untuak urang Amerika Sarikak nan baliak dari Cino lainnyo dalam wakatu 14 hari sabalunnyo juo diharuihkan untuak manjalano pamarisoan kasihatan jo kamungkinan untuak mangarantina diri surang.\nPandemi koronavirus 2019 di Amerika Sarikaik juo badampak ka panungunduran jadwal atau pambatalan acara nan mangumpuan urang banyak. Pamarintah manutuik sikolah, pameran, patunjuakkan, konser musik, liga olahraga, sampai pamutaran patamo kali babagai film. CDC juo maingekkan pamarintah Amerika Sarikaik untuak mangantisipasi banyaknyo pamintaan untuak fasilitas kasihatan nan mungkin akan mambabani negara.\nPangujian.\nPangujian koronavirus 2019 salain batujuan untuak mangatahui urang nan tajangkik koronavirus 2019, juo untuak mangatahui tingkek kaparahan epidemi nan tajadi jo dimano nan paliang parah. Pangujian koronavirus 2019 kironyo indak efektif dek kualitas alat pauji nan indak rancak sahinggo hasilnyo indak akuraik. \nPado tanggal 4 Maret 2020, komisioner Badan Panyilau Ubek jo Makanan Amerika Sarikaik/Food and Drug Administration (FDA), Stephen Hahn mampakirokan hampia sajuta pangujian bisa sacapeknyo dikarajoan manggunokan alaik baru, samantaro Wakil Presiden Mike Pence mampakirokan bisa mancapai satu satangah juta. Nan tajadi kironyo babeda, alaik paiko iko indak tasadio di satiok tampek.\nPangujian baru nan sapanuahnyo dikarajoan di 50 negara bagian pado tanggal 12 Maret 2020 malalui pasatujuan dokter dari CDC atau laboratorium komersial di negara bagian surang-surang. usaho iko juo diiriangan jo langkah pamarintah lain nan batujuan untuak mampacapek pangujian takah manunjuak saurang koordinator di tiok negara bagian untuak mangawasi pangujian, pandanaan, mambantuak garih merah untuak lab-lab pangujian supayo manjamin katasadioan alaik. Negara bagian New York mandapek kawenangan untuak menjalankan alaik panguji nan labiah canggih jo bisa mangarajoan pamaresoan dalam 3,5 jam dari FDA.\nCDC manyarankan supayo dokter bisa mangarajokan diagnosis surang jo ndak bara buah katantuan nan alah disatujui dek otorata badan dek tando-tando infeksi COVID-19 nan mirip jo flu jo damam sacaro umum, jo mandorong kasadoalah nan sadang sakik jo indak dalam kondisi nan elok untuak badiam diri di rumah se.\nReaksi.\nPanyatoan dari pamarintah.\nPado 31 Januari 2020, Presiden Donald Trump sacaro rasmi mambalaukan pambatehan kadatangan di Amerika Sarikaik untuak imigran maupun nonimigran, kasadoalah urang asiang nan pernah basingguangan sarato malakukan pajalanan ka Cino indak buliah masuak wilayah Amerika Sarikaik sampai 14 hari pajalanannyo di Cino, kabijakan iko indak tamasuak Hong Kong jo Makau."}
{"id": "335732", "revid": "13090", "url": "https://min.wikipedia.org/wiki?curid=335732", "title": "Pandemi Covid-19 di Britania Raya", "text": "Pandemi koronavirus 2019 di Britania Raya bamulo pado tanggal 31 Januari 2020 katiko ado urang Cino nan bamalam di sabuah hotel di York.\nPandemi koronavirus 2019 sandiri adolah pandemi nan tajadi dek koronavirus 2019 (COVID-19) nan marusak sistem barangok. Organisasi Kasihatan Dunie (WHO) nan kudian manyatokan pandemi koronavirus 2019 sabagai pandemi dunie pado tanggal 11 Maret 2020.\nAlua kajadian.\nJanuari 2020.\nKasus infeksi koronavirus 2019 patamo di Inggirih dialami dek duo urang Cino nan bamalam di sabuah hotel di York. Sasudah dinyatokan positif tajangkik koronavirus 2019 pado tanggal 31 Januari 2020. Duo urang Cino ko kudian hari dipindahkan dari Hull University Teaching Hospital ka fasilitas isolasi di High Consequence Infectious Diseases Unit di Newcastle upon Tyne.\nPado hari itu juo, misi panyalamaikan urang Inggirih dari Wuhan alah sampai ka RAF Brize Norton. Dari 83 urang nan disalamaikan indak manunjuakkan tado-tando infeksi, tapi kasodalahnyo dikarantina di sabuah blok parumahan karyawan Arrowe Park Hospital di Wirral.\nProses panyalamaikan iko mandapek banyak reaksi jo malalui proses panjang sabalunnyo apokah pamarintah harus manyalamaikkan urang Inggirih dari daerah nan paliang tadampak sajo di Cino atau indak samo sakali untuak mahalau datangnyo koronavirus 2019 di Inggirih. Emily Thornberry dari Partai Buruh mangaritik pamarintahan Boris Johnson nan takasan lambek dalam manantuan sikap untuak urang Inggirih di Cino, indak takah nagari lain nan labiah dahulu jo labiah siap mamulangkan urangnyo dari derah tadampak takah pamarintah Japang, Parancih, jo Spanyol. Urang-urang Inggirih di Wuhan diagiah kaba jikok inyo dapek disalamaikkan, namun pasangan atau anak-anak nan bapaspor Cino indak bisa, rancano iko dibatalkan dek masih ado urang Inggirih nan tatingga dek kabijakan iko.\nFebruari 2020.\nSapanjang bulan Februari, koronavirus 2019 makin banyak kasusnyo di Inggirih. Kasus koronavirus 2019 katigo dikonfirmasi di Brihgton pado 6 Februari, apak-apak ko tajangkik dalam pajalannyo ka Singapua. Sabalun sampai di Inggirih, pado 28 Januari, inyo sempat juo datang ka Haute-Savoie, Parancih nan mambuek inyo manulari 6 urang lainnyo dalam kunjuangan ka Parancih jo sakaliguih manjadi kasus infeksi koronavirus 2019 patamo nan dialami dek urang Inggirih.\nSasudah kasus iko, pamarintah Inggirih mauimbau urangnyo untuak baliak dari Cino, Japang, Hong Kong, Makau, Malaysia, Korea Salatan, Singapua, Taiwan jo Thailand jo tando-tando takah damam, batuak, jo gangguan sistem barangok, untuak maisolasi diri surang salamo 14 hari jo mahubungi nomor non-darurat palayanan kasihatan 111.\nPado tanggal 10 Februari, kasus positif koronavirus 2019 batambah manjadi 8 kasus di Inggirih nan dikonfirmasi masih bahubuangan jo pasien di Brighton. Pado hari itu juo, sekretaris State for Health and Social Care mangumumkan Regulasi Proteksi Kasihatan 2020 nan isinyo maagiah wewenang ka patugas kasihatan untuak mangisolasi urang nan tajangkik maumun nan barisiko tinggi tainfeksi. Aturan iko juo manjadikan Arrowe Park Hospital, Merseyside, Hotel Kents Hill Park, dan Milton Keynes manjadi unit isolasi. Sahari kudian, kasus kasambilan din Inggirih sakaligus kasus patamo di London dikonfirmasi.\nPado tanggal 23 Februari, kasus di Inggirih batambah manjadi 13 kasus aktif nan sairiang dikatahuinyo 4 urang Inggirih nan tainfeksi di kapa Diamond Princess nan dikarantina di Japang, duo urang pasien kudian dipindahan ka Royal Hallamshire Hospital di Sheffield, ciek urang di Royal Liverpool University Hospital, jo salah surang lainnyo di Royal Victoria Infirmary Newcastle upon Tyne.\nPado tanggal 27 Februari, kasus di Inggirih batambah manjadi 16 urang sakaligih mangonfirmasi kasus patamo di Irlandia Utara, saurang wanita nan baru baliak dari wilayah Italia utara.\nWales maumuman kasus patamo pado tanggal 28 Februari dari saurang nan juo tainfeksi dari pajalanan dari Italia Utara. Pado hari nan samo, 2 kasus baru diidenfitikasi dari salah surang pasien nan jadi kasus ka 20 di Inggirih, iko marupokan kasus patamo infeksi walau indak ado ka lua nagari.\nPamarintah Inggirih kudian mambalakukan uji masal pado 10.483 urang dan mangonfirmasi 3 kasus baru dari uji pado tanggal 29 Februari, katigonyo barasa dari Gloucestershire, Hertfordshire, dan Berkshire. Panalusuran manamukan duo urang tainfeksi dari pajalanan di Italia jo surang lai dari pajalanan di Asia."}
{"id": "335733", "revid": "12718", "url": "https://min.wikipedia.org/wiki?curid=335733", "title": "Panel surya atok", "text": "Panel surya atok atau \"Pambangkik Listrik Tanaga Surya\" (PLTS) Atok adolah panel surya nan dibuek untuak digunokan di sabagai atok bangunan takah atok biaso, salain fungsinyo sabagai pangubah energi matohari manjadi listrik. Janih-janih panel surya atok iko di antaronyo:\nSijarah.\nPanel surya dipatenkan pada tahun 1976 dek NASA jo tasadio untuak umum sejak 2005. Teknologi baru panel surya atok dibuek jo dijua dek Dow Chemical pado tahun 2009. Pada bulan Oktober 2016, Tesla sato mambuek panel surya atok.\nPanjalehan.\nPanel surya atok dipasang di atok bangunan sahinggo tampak takah atok bangunan biaso. Bahan-bahan nan digunokan untuak atok iko adolah panel sel surya, modul pangatur daya, jo baterai. Panel surya atok manggunokan cahayo matoari sabagai sumber tanago untuak mahasilkan listrik jo teknologi fotovoltaik nan awalyo dipakai di satelit lua angkaso. Satiok panel tadiri dari sel fotovoltaik nan maisok cahayo matoari jo maubahnyo manjadi listrik. Satiok sel baisi janih bahan nan disabuik semikonduktor. Salah satu janih dari semikonduktor nan paliang acok dipakai untuak sel fotovoltaik adolah silikon. Katiko cahayo matoari bisa ditangkok dek panel surya, sabagian dari cahayo matoari ditangkok dalam semikonduktor silikon. Semikonduktor iko lalu manganduang energi jo elektron energi dilapehkan jo manggarik bebas. Salanjuiknyo, elektron-elektron nan mangalia bebas iko diproses dek medan atau bidang listrik sel fotovoltaik jo dipaso untuak mangalia ka arah nan samo. Iko mahasiakan aruih nan dapek digunokan untuak dayo listrik.\nPanel surya atok kabanyakan bawarna kalam, biru kaunguan, atau itam. Tesla Solar alah mangambangkan atok dalam banyak gaya supayo labiah estetis. Pado tahun 2018, Tesla manawarkan panel bagaya batu sabak jo atok tuskan. Tesla alah manggala uji cubo jo manyatokan jikok produknyo labiah tahan bancano daripado atok tradisional.\nBanyak urang mamiliah mamasang panel surya atok dibandiangkan panel surya biaso dek duo fungsinyo sabagai palinduang bangunan jo panghasia energi sakaliguih. Salain itu, harago untuak pamasangan panel surya atok bisa labiah murah dibandiangkan pasangan sel surya biaso atau saindaknyo labiah murah dibandiangkan jo total biaya pamasangan atok biaso jo panel surya biaso.\nKatasadioan.\nDi Amerika Sarikaik.\nDi Amerika Sarikaik, banyak nan manyadiokan jasa pamasangan panel surya atok, takah CertainTeed, Forward Inc., SunTegra Solar Roof Systems, jo Tesla. Untuak maningkekkan minaik urang banyak untuak mamasang panel surya, tamasuak panel surya atok, Kongres Amerika Sarikaik mangurangi pajak 30% untuak pamasangan sistem panel surya dalam kabijakan Investment Tax Credit (ITC) Sesi 303 halaman 2005 pado tahun 2016.\nPado Januari 2018, Tesla mangumumkan, sasudah manguji di atap rumah karyawan, jiko ka mulai mamasang Tesla Solar Roof di rumah palanggan sacaro komersial \"indak bara bulan ka muko\".\nRGS Energy mangumumkan pada Oktober 2017 jiko ka manawarkan modul POWERHOUSE generasi katiga pado 2018 sasudah mandapekan Sertifikasi UL. \nDi Indonesia.\nKamantarian ESDM, Kamantarian Parindustrian, BPPT basamo jo banyak organisasi lainnyo mamulai sumarak \"Gerakan Nasional Sejuta Surya Atap\" pado tanggal 13 September 2017. Hal iko batujuan untuak mancapai 23% panggunoan energi baru jo tabarukan pado tahun 2025. Caronyo malalui dorongan jo pacapekkan pambangunan pambangkik listrik surya atok di parumahan, fasilitas umum, gedung kantua-kantua jo pamarintahan, gedung komersial, jo kompleks industri hinggo manghasilkan daya listrik sagadang GigaWatt sabalun tahun 2020.\nRegulasi tantang panel surya atok di Indonesia ado di dalam Peraturan Menteri ESDM Nomor 49 tahun 2018 tantang Pembangunan Sistem PLTS Atap. Peraturan Menteri iko baisi tantang kantantuan umum, panggunoan panel surya atok, pahituangan ekspor jo impor energi listrik dari sistem panel surya atok, pambangunan jo pamasangan sistem panel surya atok, palaporan, katantuan lain, jo katantuan paraliahan. Dalam aturan iko juo, kapasitas Sistem PLTS Atap dibatasi paliang tinggi 100% dari daya nan tasambuang jo konumen PLN. Kalabiahan tanago listrik nan dihasilkan dek PLTS Atap bisa diekspor ka PLN jo kosumen bisa manggunokan deposit energi untuak mangurangi tagihan listrik pado bulan barikuiknyo. Pahituangan ekspor jo impor energi listrik dari palanggan PLTS Atok iko mulai balaku sajak 1 Januari 2019.\nHinggo Juli 2019, alah ado sakitar 600 palanggan PLN untuak rumah tanggo jo kapasitas 5.500 VA di area Jabodetabek nan manggunokan panel surya atok."}
{"id": "335734", "revid": "386", "url": "https://min.wikipedia.org/wiki?curid=335734", "title": "Panel surya atap", "text": ""}
{"id": "335735", "revid": "12718", "url": "https://min.wikipedia.org/wiki?curid=335735", "title": "Baojun RS-5", "text": "Boujun RS-5 adolah oto tipe kaampek satalah Baojun 510 jo Baojun 530 oto bajinih SUV ko diproduksi jo parusahaan SAIC-GM-Wuling. Tipe RS-5 iko babeda jo tipe sabalunnyo yoitu tipe Baojun 510 jo Baojun 530. Oto nan mirip Wuling Almaz iko alah manggunoan internet di sadoalah sistem otonyo.\"\" Oto ko mampunyoi limo tipe yoitu tipe Super Connected Manual, Super Connected Trends, Smart Driving Deluxe Edition, Smart Driving Control Premium Edition sarato tipe Smart Driving Ultimate. \"\"\nMasin oto.\nOto ko dilangkoki jo 1,5 liter turbocharger nan maasilkan tanago sagadang 148 Tk jo torsi 250 Nm. Masin oto ko ditambah jo performa turbonyo tadapek pilihan transmisi kopling ganda 6-speed jo manual 6-speed CVT 8-speed transmisi automated-manual (AMT) 5-speed. Tanago maksimum oto ko mancapai 11kW , jo maabihan bahan baka bensi sabanyak 12,5 per liter. \"\"\nBantuak lua jo dalam.\nEksterior.\nOto ko mamiliki panjang 4,570 mm, jo leba 1.870 mm, sarato tinggi 1.720 mm.\"\" Pado bagian lua oto ko hampia mirip jo Baojun 530 yoitu mamiliki lampu mode kombinasi daytime running light jo sein. Tapek di bawah lampu tadapek headlamp LED nan disusun jo foglamp, pado Grille nyo tadapek bintik saparti berlian.\"\" Pado bagian sampiang nyo manggunoan kaco batipe D, manampilkan saolah kaco sampiang jo manyatu jo kaco balakang.\"\" Desain pintu jo lampu manyatu tatapi lampu dibuek tipih jo dibuek garnish untuak mahubuangkan lampu. Pado bagian sampiang tadapek juo desain velg, \"over fender\" nan agak labiah taba, sarato ado tambahan \"side body moulding. \" \nInterior.\nBagian dalam oto ko manggunoan material soft touch jo kulik ditambah nan malapihi bangku jo bodi dalam oto.\"\" Pado tangkai transmisi nyo manggunoan tuas \"throttle\" saparti kapa tabang. Pado bagian tangah nyo manggunoan \"panoramic sunroof. \" Di dalam oto tadapek speaker bajumlah 9 buah.\"\" Pado bagian muko tadapek 6 \"airbag\" nan tadapek di duo muko, duo sampiang bangku barih patamo jo sisi jendela dari muko hinggo nan paliang balakang.\"\"\nGaleri.\nMacam-Macam gamba pado oto Baojun RS-5\nTeknologi oto.\nOto ko manggunoan teknologi smart key untuak mambukak tutuik pintu jo maiduik matian masin oto.\"\" Oto ko mamilki head unit nan dijalan jo caro manggunoan sensor suaro sarato alah manggunoan internet untuak malakuan aktivitas mode mancaliak peta, mambukak aplikasi balanjo , sarato mandangaan lagu.\"\" Oto ko juo mampunyai sensor mandeteksi urang nan bajalan di muko nyo.\"\" Oto ko juo mampunyai sensor parkir (muko-lakang) jo punyo kamera 360 derajat sarato punyo rem tangan elektronik jo sistem parkir otomatis. Tadapek juo fitur AM/FM radio, AUX-in port, USB port, Bluetooth jo mirroring nan sasuai untuak Android. \"\"\nFitur keselamatan.\nOto ko mampunyoi fitur keselamatan diantaronyo, \"safety distance alarm, adaptive brake assist, intelligent speed limit assist, electronic stability system, anti-lock braking system, electronic brake distribution, vehicle dynamic control system, brake assist function, traction control function,\" jo \"uphill accessibility.\" Oto ko juo mampunyoi sistem \"cruise assist\" (untuak manolong mangurangan tanago katiko ka bakelok) jo nan tarakhia \"intelligent far and near light switching\" jo \"tire pressure monitoring system. \"\nHarago oto.\nOto ko mamiliki harago kisaran Rp 197 - 237 juta rupiah. \"\""}
{"id": "335736", "revid": "12718", "url": "https://min.wikipedia.org/wiki?curid=335736", "title": "Hospital Playlist", "text": "Hospital Playlist (Hangul: \uc2ac\uae30\ub85c\uc6b4 \uc758\uc0ac\uc0dd\ud65c; RR: Seulgiroun Euisasaenghal; lit. Wise Doctor Life) marupoan seri televisi Korea Selatan taun 2020 nan bacarito tantang limo dokter nan bakawan sajak tahun 1999. Drama ko ditulih dek Lee Woo-jung jo disutradarai dek Shin Won-ho. Iko pulo manjadi drama seri kaduo dari seri Wise Life satalah Prison Playbook. Drama iko diparanan dek Jo Jung-suk, Yoo Yeon-seok, Jung Kyung-ho, Kim Dae-myung, dan Jeon Mi-do. Musim partamo ko disiaran dek tvN satiok Kamih jam 21:00 (WSK) mulai 12 Maret inggo 28 Mei 2020. Musim kaduo dijadwalan tayang pado taun 2021. Drama iko manjadi drama paringkek kasambulan dalam sijarah televisi kabel. Untuak di Indonesia jo nagara lain dapek manyaksiak drama ko dari penyesia streaming.\nSinopsis.\n\"Hospital Playlist\" bacarito tantang pasahabatan limo urang nan tajalin sajak masuak kuliah kedokteran pado 20 taun lalu. Saking dek akrabnyo dek pandangan sajo mareka bisa tahu isi kapalo masiang-masiang. Kasaharian kalimo dotor ko barisi jo babagai kahidupan jo kamatian nan tajadi di rumah sakik tampek mareka bakarajo. Salain itu, kisah ko juo ado kisah cinta antaro Ik-jun (Jo Jung-suk), saurang dotor spesialis panyakik saluran pencernaan, nan salalu labiah cadiak sacaro akedemis maupun sosialnyo. Tu ado Jeong-won (Yoo Yeon-seok), saurang dotor spesialis anak nan sopan jo panuah paratian, tapi juo mampunyoi kuaik jo barani. Song-hwa (Jeon Mi-do) marupuan dotor spesialis badah saraf nan mampunyoi karakter tenang dan manantang. Inyo pamimpin rombongan. Samantaro itu, Jun-wan (Jung Kyung-ho) adolah dotor bedah unggulan, tapi selalu sansaro. Tarakhia, ado Seok-hyeong (Kim Dae-myung), dotor spesialis ginekologi nan pulo saurang laki-laki nan penyendiri.\nRating.\nPado tabel di bawah ko manunjuak an rating nan didapek dek Hospital Playlist."}
{"id": "335737", "revid": "7250", "url": "https://min.wikipedia.org/wiki?curid=335737", "title": "Tenggelamnya kapal van der wijk", "text": ""}
{"id": "335738", "revid": "7250", "url": "https://min.wikipedia.org/wiki?curid=335738", "title": "Bumi Manusia (novel)", "text": "Bumi Manusia (Inggris:This Earth of Mankind) adolah buku partamo dari Tetralogi Buru karya Pramoedya Ananta Toer. Buko ko tabik partamo kalo pado tahun 1980 ditabik an dek Hasta Mitra. Pado tahun 2005, Lentera Dipantara mulai manabik an novel Bumi Manusia. \nBuku iko ditulih dek Pramoedya Ananta Toer kutiko masih mendekam di Pulau Buru. Sabalun ditulih pado taun 1975, duo tahun sabalunnyo atau taun 1973 kisah ko alah nyo caritoan labiah dulu ka kawan dakeknyo. \nSinopsis.\nNovel Bumi Manusia ko mancariton pajalanan saurang tokoh nan pribumi banamo Minke. Minke adaloh salah satu anak pribumi nan sakola di HBS. Pada maso itu, nan dapek sikolah di HBS adolah urang-urang katurunan Eropa. Salain itu Minke adolah saurang pribumi nan pandai manulih. Tulisannyo bisa mambuek urang sampai takagum-kagum sabab dimuek di banyak Koran Balando pado maso itu. Dek inyo pribumi, inyo kurang disukoi dek urang Eropa lainnyo. \nDalam buku ko Minke digambaran sabagai saurang revolusioner di buku iko. Inyo barani malawan pakuan yang indak adia nan tajadi pado banso ko. Inyo juo barani mambarontak taadok kabudayaan Jawa, nan mambuek inyo acok barado di bawah.\nSalain tokoh Minke ado pulo tokoh lain banamo, Nyai Ontosoroh. Nyai pado maso itu dianggo sabagai padusi nan indak baradaik karano inyo manjadi bini simpanan urang kayo. Dek statusnyo sabagai Nyai tapaso sansaro inyo kahilangan hak akan dirinyo. Tapi bedanyo, Nyai Ontosoroh sadar jo posisi tu inyo taruih manaruih baraja, supayo dapek diakui sabagai manusia. Nyai Ontosoroh bapandapek, untuak malawan kecek buruak nan inyo dapek, kebodohan, kemiskinan, jo sabagainyo hanyolah jo baraja. Minke manjalin karajo samo akhianyo manikah jo Annelies, anak dari Nyai Ontosoroh dan tuan Mellema.\nMalalui buku ko, Pram manarangan baa kaadaan pamarintah kolonialisme Balando pado maso itu. Pram manunjuak an pantiangnyo baraja jo bapangatahuan. Dek baraja dapek maubah nasib. Sarupo buku ko, Nyai bisa mangelola sado bisnis Melemma, Minke dapek sikolah. Dek pengetahuan nan didapek dari pangalaman, buku-buku, jo kahidupan sahari-hari tanyato labiah lueh dari sakola HBS.\nRiwayaik panabikan.\nHasjim Rachman, mantan pemimpin redaksi \"Bintang Timur\", jo Pramoedya mandatangi Joesoef Isak, mantan wartawan \"Merdeka\" nan balasan taun mandakam di Rutan Salemba. Diskusi bakambang, jo supakaik dicapai untuak manabikan karya eks-tapol nan salamo ko indak dapek sambutdan elok dari panabik lain. Naskah partamo tapiliah untuak ditabikan adolah \"Bumi Manusia\". Pramoedya kambali bakarajo kareh untuak mamiliah tumpuak an karateh \"doorslag\" nan barasia disalamaik an dari Pulau Buru. Ampia sado naskah aslinyo ditahan dek patugas pinjaro sampai indak parnah dibaliak an. Dama wakatu tigo bulan inyo manyalin balia jo marajuik tumpuak karateh nan alah rulapuak dek cuaca manjadi naskah buku. Samantaro itu, Hasjim jo Joesoef bakaliliang dari babarapo panjabat pamarintah, tamasuak wakil persiden Adam Malik nan maagiah sambutan elok.\nAwal Juli 1980 naskah \"Bumi Manusia\" dikiriman ka percetakan Aga Press jo harapan manjalang terbit naskah ko manjalang peringatan Proklamasi. Catakan partamo kalua tanggal 25 Agustus, maleset dari rencana samulo. Sampul catakan partamo tu masih sangaik biasoa sajim hanyo barupo tulisan sajo. Bagi Pramoedya panabik an \"Bumi Manusia\", sarupo nan dicataiknyo bararti, \"suatu kebulatan tekad, keikhlasan, jo sekaligus ketabahan untuak maagiah saham pado pakambangan demokrasi di Indonesia \u2013 jo indak demokrasi warisan sah kolonial, demokrasi hasiia karingek surang\".\nDalam wakatu 12 ari sakitar 5.000 eksemplar abih tajua. Anyo babarapo bulan satalah \"Bumi Manusia\" kalua, sajumlah panabik di Hongkong, Malaysia, Belanda jo Australia mendekati Hasta Mitra untuak mandapek an hak tajamahan. Pramoedya sabagai panulih tetap mandapek royalti samantaro Hasta Mitra anyo batindak sabagai parantaro. Panabik Wira Karya di Malaysia mabayia royalti sagadang 12% langsuang ka Pramoedya.\nDalam bulan November Hasta Mitra alah mambuek catakan katigo, barasia manjua sakruangnyo 10.000 eksemplar. Dan sambutan pun semakin rami, mulai dari kritikus Jakob Soemardjo jo Parakitri Simbolon sampai artis remaja Yessy Gusman nan manyabuik \"karya sastra nan paliang rancak paso maso itu.\" Harian Angkatan Bersenjata nan dikelola Markas besar ABRI pun panah manyabuik Bumi Manusia sabagai \"sumbangan baru untuk khasanah sastra Indonesia\".\nMasikipun alah tabik, Pram jo \"Bumi Manusia\" haruih maadoik i tantangan baru. Jaksa Agung pado tahun 1980 malarang peredaran Bumi Manusia karano dianggok mambahayoan Pancasila sabagai ideologi negara. Buku \"Bumi Manusia\" pun akhianyo tetap dijua sacaro sembunyi-sembunyi. Hal itu taruih manaruih dilakuan inggo sekitar 2000-an. Namun, tiga sakawan ko harus manalan pil pahit karano salah satu anggotanyo, Hasyim Rahman, maningga. Pram jo Joesoef akhianyo mamiliah mambuek panabik baru Lentera Dipantara.\nLapeh ditabik an, \"Bumi Manusia\" kudian dilarang beredar dek parintah Jaksa Agung atau saat Orde Baru. Samantaro itu sabalun dilarang, buku ko alah 10 kali catak ulang dalam satahun dari 1980-1981. Sampai taun 2005, buku iko alah ditabik an dalam 33 bahaso. Pado September 2005, buko ko ditabik an baliak dalam bahaso Indonesia dek Lentera Dipantara. Buku ko mangisahan kajadian pado taun 1898 inggo taun 1918, maso iko adolah masa muncuanyo pamikiran politik etis jo masa awal periode Kebangkitan Nasional. Maso iko juo manjadi awal masuaknyo pamirikan rasional ka Hindia Balando, maso awal patumbuhan organisasi-organisasi modern nan juo marupoan awal kalahiran demokrasi pola Revolusi Prancis.\nCatakan.\nBumi manusia ditabik an dek duo penerbit catakan 1-10 ditabik an dek Hasta Mitra, sadangkan catakan 10 sampai sataruihnyo ditabik an dek Lentera Dipantara.\nDiangkek ka film.\nRumah produksi Falcon Pictures mambali hak adaptasi Bumi Manusia jo karya Pram lainnyo, yakni Perburuan pado tahun 2014. Sarato manunjuak Hanung manjadi sutradara, Hanung langsuang manarimo tawaran tasabuik sabab inyo alah punyo kainginan untuak mambuek film Bumi Manusia sajak tahun 1996, namun pado maso itu ndak diizinan dek Pram. Panulisan naskah dimulai sajak awal 2017, nan diakui Salman begitu sulit sabab alur dalam novel nan condong maju-mundur, samantaro inyo manggunoan alua maju untuak film. Parekaman gambar dilakuan pado akhia Juli inggo Agustus 2018. Lokasi parekaman diantaronyo, Studio Gamplong, Sleman, Yogyakarta; Semarang, Jawa Tengah; jo Balando.Pancarian lokasi alah mulai sajak akhia 2005. Awal 2006 proses produksi dimulai jo panulisan skenario dek dengan penulisan Jujur Prananto, penulis skenario Ada Apa dengan Cinta. Jo Garin Nugroho akan menyutradarai film iko. Namun, pada 24 Mei 2018, diadoaan konferensi pers nan maumuman bahwa Bumi Manusia akan difilmkan dek Falcon Pictures Hanung Bramantyo sabagai sutradara. Sosok Minke akan diparanan dek Iqbaal Ramadhan, Annelies Mellema akan diparanan dek Mawar de Jongh, jo Sha Ine Febriyanti sabagai Nyai Ontosoroh."}
{"id": "335741", "revid": "12718", "url": "https://min.wikipedia.org/wiki?curid=335741", "title": "Kenny Anderson", "text": "Kenny Anderson () marupokan saurang pamain sipak bola nan barasa dari Balando nan bamain untuak Altijd Sterker Worden Hendrik-Ido-Ambacht. Inyo adolah katurunan dari tigo nagari, Indonesia, Skolandia, jo Balando. Kenny dikatahui barasa dari katurunan Indonesia dari jalur katurunan amaknyo.\nKenny biaso bamain sabagai galandang di tim ASWH Ambatch nan bamain untuak Liga Sipak Bola Balando. Kontraknyo surang baru ka barakhia pado bula Juli 2020.\nPado tahun 2015, Kenny dikabaan nio dinaturalisasi dek Persatuan Sepakbola Seluruh Indonesia (PSSI). Kenny Anderson masuak ka daftar pamain sipak bola nan ka naturalisasi dek Indonesia pado tahun 2017 nan dikaluaan dek Kamantarian Pamuda jo Olahraga.\nNamo Kenny Anderson indak familiar dek urang nan suko sipak bola di Indonesia. Walau pun baitu, namonyo pernah dikatahui masuak ka pamain sipak bola nan ka bagabuang jo Bali United pado musim 2017/2018 dulu.\nPosisi jo Gaya Bamain.\nKenny Anderson bamain sipak bola manggunokan kaki suok sabagai kaki nan dominan. Dalam pamainan, inyo manyukoi posisi galandang, bisa sabagai galandang kida atau pun galandang serang. Tingkek sumangaik inyo dalam bamain bisa dikatokan cukuik tinggi jo persentase 70 persen hinggo 80 persen pado patandiangan panuah.\nKatiko bamain di posisi galandang serang, Kenny Anderson sabana acok mambuka ruang untuak manggarik di kotak pinalti lawan sarato undak ragu-ragu untuak turun baliak ka garih balakang untuak marabuik bola dari pamain lawan jo manjapuik bola. Kenny juo acok manggiriang bola jo malewati banyak pamain lawan. Inyo juo kadang bisa tibo-tibo manyipak ka gawang nan manjadi gol bagi timnyo. Inyo cukuik tarampil dalam balari surang jo pangirim umpan nan punyo tujuan nan jaleh. Salain bisa diposisikan sabagai galandang sarang, Kenny Anderson juo sasuai untuak bamain sabagai panyarang utamo. \nKarier.\nKenny Anderson marupokan saurang alumni dari akademo sipak bola RKC Waalwijk. Inyo juo pernah bamain untuak tim junior Willem II Tilburg. Namun inyo labiah banyak baprestasi di tim sipak bola nan patamo.\nInyo mangawali musim patamo di tim senior pado tahun 2012/2013, namun iko indak bajalan sacaro lancar. Inyo indak bisa manyumbangkan ciek pun gol bagi tim sarato timnyo pernah mangalami kakalahan telah. Akhianyo inyo cuma diagiah kasampatan bamain tigo kali salamo musim itu.\nDu musim salanjuiknyo, inyo diagiah kasampatan untuak manjadi pamain inti. Inyo mampu mambuktikannyo jo mancetak 4 gol dalam 25 kali bamain di patandiangan nan diikuikannyo. Namun disayangkan, pakambangan nan kancang iko indak salareh jo tingkek kamajuan dari anggota tim Waalwijk nan lain. Di akhia musim, Waalwijk turun tingkek ka kasta tingkek duo di Liga Sepak Bola Balando Eerstedivisie. Walau pun baitu, Kenny tetap batahan manggunokan saragam kuniang-biru nan manjadi ciri khas Waalwijk hinggo musim 2014/2015.\nDek kualitas lawan di Eerstedivisie nan indak sakuek di Liga Utamo Eredivisie, katarampilan Kenny samaik rancak. Inyo mampu mancetak 4 gol dari 17 patandiangan nan dikuikkannyo hinggo akhia musim. Kenny Anderson barasia mancataikkan namonyo dalam daftar pancetak gol jo salapan gol nan dicetaknyo jo ikik bamain sabanyak 39 patandiangan di sado ajang kompetisi sipak bola basamo jo tim RKC Waalwijk.\nMancaliak prestasi nan dicapai Kenny bagi klub RKC Waalwijk, tim dari Liga Skotlandia banamo Heart of Midlothian baminaik untuak mandapekkannyo. Kenny pun bapindah ka tim sipak bola Skotlandia, tampek di mano ayahnyo dilahiakan. Kenny pun mambantu tim Heart of Midlothian untuak promosi nan katiko itu ado di kasta kaduo Liga Skotlandia ka tingkek paliang ateh. Namun, di musim barikuiknyo, Kenny indak diagiah kapacayoan untuak tampil samo sakali. Pado bulan Januari 2016, inyo mamutuihkan untuak baliak ka Waawijk.\nWalau pun kontraknyo baru ka habih pado bulan Juli 2016. Manuruik dari siaran pers resmi nan dikaluan dek Heart of Midlothian, pamutuihan kontrak kenny alah disapakati sacaro basamo dek inyo maupun tim. Hal iko mambuek Waawijk indak paralu managluakan biaya samo sakali untuak mampakarajokan Kenny baliak. Namun, Kenny cuma dijadikan tim cadangan nan cuma bamain 8 kali jo cuma mancetak 1 gol. Barulah musim barikuiknyo inyo manjadi pamain inti nan macetak 7 gol dari 31 patandiangan di Eerstedivisie.\nKarier Internasional.\nKenny Anderson bisa bamain untuak tigo nagari: Skotlandia, Balando jo Indonesia. Inyo bamain untuak tim Skotlandia U17 pado tahun 2008. Sabalunnyo Kenny pernah bamain untuak tim Balando U14 jo tim Balando U15. \nPaluang Naturalisasi.\nKenny Anderson masuak dalam salah satu pamain sipak bola nan ka dinaturalisasi dek Kamantarian Pamuda jo Olahraga. Inyo diharokan bisa bamain dalam formasi 4-3-3. Salain di posisi panyarang utamo bekonyo inyo diharokkan bisa maisi lini tangah lapangan."}
{"id": "335745", "revid": "73", "url": "https://min.wikipedia.org/wiki?curid=335745", "title": "Siklizin", "text": "Siklizin adolah jinih ubek nan tamasuak dalam golongan antihistamin nan digunaoan untuak ubek maloyo, mabuak dalam pajalanan atau paniang kapalo. Ubek ko bisa dimakan malalui muluik, atau dimasuakan ka rektum atau bisa disuntikkan ka pambuluah vena.\nEfek Sampiang.\nEfek sampiang mamakan siklizin bisa mangakibatkan mangantuak, muluik kariang, sambelit, jo masalah dalam pancaliakan. Efek sampiang nan babahayo adolah takanan darah randah jo retensi aia kajamban.\nSiklizin indak disarankan untuak digunokan dek anak ketek atau pandarito glaukoma. Siklizin iko indak disarankan untuk urang nan sadang manganduang.\nSijarah.\nSiklizin ditamukan pado tahun 1947. Ubek ko alah ado dalam daftar ubek esensial WHO.\nSiklizin dikambangakan di Amerika di parusahaan farmasi \"Burroughs Wellcome\" (kini:\"GlaxoSmithKline)\". Salamo panalitian banyak malibatkan ubek dari kalompok \"antihistamin.\" Siklizin capek disobokan sacaro klinis sabagai antiemerik nan ampuah jo bakarajo lamo. Parusahaan itu maagiah namo zat-zat itu \"marezine hidroklorida\" jo mulai di jua di Amerika Serikat jo namo \"Marezine.\" Di Prancis mulai juo di jua jo namo Marezine pado tahun 1965."}
{"id": "335746", "revid": "12718", "url": "https://min.wikipedia.org/wiki?curid=335746", "title": "Corona Rintawan", "text": "Corona Rintawan () adolah dotor spesialis kadaruratan medis asa Indonesia. Inyo ditunjuak dek PP Muhammadiyah sabagai katua tim nan batugas mambantu pananganan panyebaran koronavirus di Indonesia.\nKahidupan awal.\nCorona Rintawan marupoan anak katigo dari ampek badundasak. Namonyo diagiah dek urang tuo badasarkan urutan huruf, nan kabatulan mandapekan urutan ka tigo jo namo huruf awal C. Urang tuonyo maagiah namo corona tainspirasi dari oto toyota corona nan sadang laku dibali dek masarakaik wakatu itu. Corona artinyo mahkota, nan urang tuo nyo dr. Corona bisa manjadi mahkota di tangah-tangah kaluarga maupun masarakaik.\nKarier.\nCorona Rintawan tamat dari Fakultas Kedokteran Universitas Brawijaya. Inyo mandapekan gala SpEM pado taun 2018. Inyo kini batugas di Rumah Sakik Muhammadiyah Lamongan, Jawa Timur.\nKarier dr.Corona alah dimulai sajak 2003 di Aceh di bidang kadaruratan medis. Katiko bancano tsunami malanco Aceh tahun 2004, inyo ikuik andia dalam upayo medis. Dr. corona pernah ikuik dalam pananganan medis ka lua nagari, diantaronyo ka Nepal jo Pilipina. Tahun 2013 Pilipina katiko itu ado bancano topan Hayyan. dr. Corona pai ka situ sabagai tim medis lainnyo dari Muhammadiyah Disaster Management Centre. \nKamudian di tahun 2015 dr. Corona basamo jo tim pai ka Nepal karano Nepal dilando bancano gampo 7,5 SR di Desa Satunggal Distrik Chandragiri, Kathmandu. Tim barangkek di bawah komando Badan Nasional Penanggulangan Bencana nan tadiri dari TNI, Kementrian Kesehatanm, jo BNPB. Dr. Corona barangkek basamo jo dr. Andreas Andoko (relawan rebana), Zr Heri Purwadi (Yakkum Emergency Unit) pado tanggal 16 Mai 2015. \nCorona Rintawan parnah pulo dikirim ka Cox's Bazar, Bangladesh di tahun 2017 untuak mambantu pangungsi Rohingya sabagai pamimpin tim Muhammadiyah Aid jo koordinator tim bantuan Indonesia.\nKatiko tajadi pandemi di Indonesia tahun 2020, PP Muhammadiyah mambantuak pusat komando untuak mangarahkan rumah-rumah sakik di bawah naungan Muhammadiyah (20 rumah sakik di Jawa jo Sumatra, sarato 30.000 titiak nan digunoan untuak tujuan amal), jo dr. Corona rintawan ditunjuak sabagai pamimpin pusat komando."}
{"id": "335747", "revid": "12718", "url": "https://min.wikipedia.org/wiki?curid=335747", "title": "Pandemi Covid-19 di Padang", "text": "Pandemi koronavirus di Kota Padang partamo sakali dikonfirmasi tanggal 26 Maret 2020 katiko duo urang nan barasa dari Kecamatan Padang Timur jo Lubuk Begalung dinyatoan positif mandarito COVID-19. Sampai tangga 11 Juni 2020, ado 464 kasus positif panyakik koronavirus 2019 (COVID-19). 228 orang (49,1%) di antaranya cegak, samentaro 22 orang (4,7%) lainnyo maningga.\nDalam mamutuih mato rantai panularan COVID-19, pamarintah malakuan palacakan sarato malakuan uji sampel jo bakarajo samo jo Laboratorium Biomedik Fakultas Kedokteran Universitas Andalas. Katiko daerah lain masih basitungkin jo pamaresoan urang nan disabuik Pasien Dalam Pangawasan (PDP), Padang alah mandeteksi kapado urang nan disabuik Orang Tanpa Gelaja (OTG). Identifikasi kapado urang OTG dilakuan jo pamaresoan \"polymerase chain reaction\" (PCR).\nKronologi.\nPado tangga 11 sampai 13 Maret 2020, ado palatihan di hotel di Padang nan instrukturnyo dari Kementrian Kasihatan. Salasai dari palatihan tu, ado urang nan ikuik palatihan tu barasa dari Pesisir Selatan tajangkik damam, sasak angok, jo batuak. Urang tu mamaresokan diri ka rumah sakik tampek tingga sasudah bakonsultasi jo dotor nan kakaknyo di Padang, Andani Eka Putra. Pado tangga 23 Maret 2020, hasia rontgen manunjuakkan ado bacak putiah di paru-paru urang tu, sahinggo urang tu dirujuak ka RSUP M.Djamil Padang. Pado tangga 26 Maret 2020, ado limo kasus positif koronavirus partamo di Sumatra Barat diumumkan. Urang nan dikonfirmasi tu ado surang urang dari Pesisir Selatan (dirawat di RSUP M.Djamil Padang), duo urang dari Padang, surang dari Tanah Datar, sarato surang dari Bukittinggi. Pado tangga 27 Maret 2020, surang lai dari Padang dikonfirasi positif koronavirus, tapi maningga bisuaknyo.\nSumber pasti panularan koronavirus 2019 awal di Padang indak dikatahui sacaro pasti. Namun, duo dari tigo urang dari Padang nan takonfirmasi koronavirus 2019 marupoan tanago kasihatan, tamasuak urang nan maningga dunia tangga 27 Maret 2020.\nKawasan Pasar Raya Padang manjadi kluster panyebaran COVID nan paliang gadang di Sumatra Barat.\nParsebaran kasus.\nPer 11 Juni 2020"}
{"id": "335748", "revid": "6658", "url": "https://min.wikipedia.org/wiki?curid=335748", "title": "Glaukoma", "text": "Glaukoma adolah karusakan saraf mato akibaik maningkeknyo takanan pado bola mato. Glaukoma marupoan panyakik mato nan acok tajadi sarato bisa manyababkan mato manjadi buto. Pado taun 2010, organisasi kasihatan dunia (WHO) manunjukan basonyo 39 juta urang di dunia mandarito mato buto nan 3,2 juta diantaro itu disababkan karano glaukoma. Panyakik ko bisa manyarang siapo sajo, tapi nan paliang acok kanai pado urang nan umua nyo labiah 60 taun.\nKalainan gen bisa jadi panyabab utamo tajadinyo glaukoma. Panyabab lainnyo bisa jadi infeksi, paradangan, karano paparan zat kimia, atau panyumbatan pambuluah darah. \nGajala.\nUrang nan mandarito panyakik glaukoma marasokan gajala gangguan pancaliakan, padiah di bola mato, sarato sakik kapalo. Gajala lainnyo bisa tibo-tibo taraso sakik bana di mato jo kapalo, ado nampak palangi di sakitar apo nan awak nampak, pandangan nan nampak di mato samakin sampik, lamo-lamo hilang samo sakali. Jikok pado bayi gajalanuo adolah mato manjadi bakabuik.\nJinih Glaukoma.\nAdo babarapo jinih glaukoma nan paralu diparatian:\nGlaukoma Suduik Tabukak.\nGlaukoma suduik tabukak tajadi karano panyumbatan parsial pado \"trabecular meshwork\". Kondisi iko manyababkan tibonyo panumpukan cairan jo maningkek takanan bola sacaro lambek. Glaukoma ko dinamoan suduik tabukak karano suduik drainase nan dibantuak dek kornea jo iris katiko dalam kaadaan tabukak.\nKaluhan nan tibo biasonyo panglihatan mangarucuik kamuko takah tarowongan, atau ado nampak titiak kahitaman nan malayang maikuiakan kamano garak-garik bola mato.\nGlaukoma suduik tatutuik.\nGlaukoma suduik tatutuik disababkan dek iris nan manonjol sahinggo drainase cairan tasumbek. Kondisi iko tajadi katiko suduik drainase tatutuik.Takanan pado mato karano glaukoma ko bisa tibo-tibo bisa pulo jadi lambek-lambek.\nTando-tando nan timbua untuak glaukoma suduik tatutuik ko biasonyo sakik kapalo bana, padiah mato, mual jo muntah, pancaliakan mulai kabua, ado lingkaran halo di sakitar mato, sarato mato mamerah.\nGlaukoma takanan normal.\nGlaokoma takanan normal ko alum bisa dipastikan apo panyababnyo. Namun, karusakan sarafo mato pado glaukoma ko tajadi karano aliran darah nan buruak atau disabuik jo hipersensitivitas. Aliran darah nan buruak bisa diakikaikkan dek lamak nan manumpuak atau disabuik aterosklerosis.\nAdo babarapo faktor resiko nan mangakibaikan tajadi glaukoma takanan normal ko, yaitu:\nGlaukoma Sekunder.\nGlaukoma sekunder diakibaikan dek karano efek sampiang dari pamakaian ubek-ubek tatantu. Golongan ubek nan bisa mangakibaikan glaukoma biasonyo dari ubek golongan kortikosteroid.\nGlaukoma Kongenital.\nGlaukoma kongenital ko biasonyo manyarang anak-anak bayi nan baru lahia ka dunia. Iko bisa tajadi karano ado kalainan katiko bayi lahia.\nGlaukoma Neovaskular.\nGlaukoma neovaskular adolah jinih glaukoma nan disababkan dek muncuanyo pambuluah-pambuluah darah di iris mato. Muncuanyo pambuluh darah ko disababkan dek adonyo panyakik lainnyo, takah kanciang manih jo CRVO (struk mato).\nGlaukoma pigmentasi.\nGlaukoma pigmentasiadolah glaukoma nan tajadi katiko pigmen warna mato nan ado di iris mato pacah jo tacampua ka dalam cairan mato.\nGlaukoma karano trauma.\nGlaukoma karano trauma tajadi karano trauma pado mato, takah trauma tumpua atau trauma tusuak (trauma karano ado nan manusuak mato).\nPangubatan Glaukoma.\nAdo babarapo pangubatan untuak pandarito glaukoma. \nUbek tetes.\nUbek tetes untuak pandarito glaukoma ko harus dipakai jo resep dari dotor. Jinih jo dosis ubek ko diagiahan sasuai jo jinih glaukoma nan sadang didarito. Ubek tetes mato nan acok diagiahan dek dotor diantaronyo:\nGolongan analog prostaglandin\nContoh ubek nan golongan analog prostaglandin ko adolah latanaprost, travoprost, tafluprost, jo bimatoprost.\nCaro pamakaian ubek ko sakali sajo pado malam hari. Ubek ko baru taraso khasiatnyo katiko maso 4 pakan sajak mulai maminum ubek. \nGolongan antagonis \u03b2-adrenergik\nContoh ubek nan golongan antogonis \u03b2-adrenergik ko adolah timolol dan betaxolol. Ubek ko biasonyo dipakai katiko pagi. Jikok pandarito glaukoma punyo panyakik paru-paru, betaxolol akan jadi pilihan dotor untuak resep.\nGolongan inhibitor karbonik anhidrase\nContoh ubek dalam golongan iko adolah dorzolamide jo brinzolamide. Ubek iko digunokan tigo kali sahari. Efek sampiang dari ubek ko raso paik di muluik nan tibo sasudah ubek ditetesan.\nGolongan parasimpatomimetik\nContoh ubek golongan parasimpatomimetik adolah pilokarpin. Ubek iko digunoan sabagai tambahan ubek untuak kasus tekanan pado bola mati tinggi dalam jangka waktu nan panjang. Ubek ko digunoan katiko urang nan sakik sasudah manjalani prosedur laser tapi takanan pado mato nan diusahokan alum tacapai.\nUbek Minum.\nAdo pilihan ubek minum untuak pandarito glaukoma salain ubek tetes. Tapi rasiko nyo labiah tinggi daripado ubek tetes, makonyo ubek minum ko indak direkomendasikan bana.\nAdo duo pilihan ubek minum untuak pandarito glaukoma.\nGolongan inhibitor karbonik anhidrase\nUbek dari golongan iko adolah acetazolamide. Ubek iko biasonyo hanyo diagiah untuak tarapi sabanta katiko sarangan glaukoma parah. \nGolongan hiperosmotik\nGolongan iko contoh ubeknyo adolah glisero. Glisero bakarajo maelo cairan dari bola mato ka pambuluah darah. Ubek iko diagiah pado kasus-kasus panyakik parah sarato dalan jangko wakatu singkek sajo.\nTarapi Laser.\nPangubatan untuak panyakik glaukoma bisa juo jo tarapi laser. Tarapi laser ado babarapo jinih nan ditantuan dotor sasuai jo kondisi urang nan mandarito glaukoma. Babarapo tipe tarapi laser yaitu:\nTrabeculoplasty\n\"Trabeculoplasty\" ko mambukak jaringan nan maambek saluran sahinggo cairan bisa mangalia labiah lancar.\nIridotomy\n\"Iridotomy\" ko mambuek lubang ketek di bagian iris atau salapuik palangi mato supayo cairan bisa dikaluakan dari mato.\nCyclophotocoagulation\n\"Cyclophotocoagulation\" yaitu malakukan parusakan pado babarapi jaringan nan batugas mamproduksi cairan sahinggo cairan bisa bakurang.\nPencegahan Glaukoma.\nPancagahan labiah ancak dikarajoan daripado maubek katiko alah tajadi. Babarapo langkah-langkah pancagahan nan bisa dikarajoan supayo indak tajangkik panyakik glaukoma:"}
{"id": "335750", "revid": "51", "url": "https://min.wikipedia.org/wiki?curid=335750", "title": "Cult film", "text": "Cult film adolah istilah nan digunokan untuak manyabuik film nan punyo sakalompok urang nan sabana sangaik suko ka filmnyo sampai-sampai talok untuak manonton filmnyo bakali-kali, mambahas, jo maotaan filmnyo, sarato punyo iktanan emosi nan kuek jo film nan disukoinyo. Film nan disukoinyo itu bisa se malah indak laku ditonton dek urang banyak, tapi punyo urang-urang nan sangaik suko ka filmnyo. Bahasan carito di filmnyo bisa jadi indak samo jo kabanyakan film nan ditonton, bahkan manyimpang, indak biaso, hinggo nan ganjia-ganjia se.\nAdo banyak pandapek takaik jo kriterua nan bisa disabuik \"cult film,\" akan tatapi umumnyo disapakati jikok \"cult film\" punyo kasatoan aktif dari panonton. Misalnyo suatu sekte (\"cult\"), panonton manikmati film indak hanyo dari manontonnyo, tatapi juo kasatoan dalam ritual, takah dalam bantuak festifal film atau kopi darat di antaro urang-urang nan suko.\nDi Indonesia, \"cult film\" banya diproduksi katiko maso orde baru. Banyak film di maso itu nan bakisah tantang film horor, film eksploitasi, jo film lago. Contoh \"cult film\" nan populer antaro lain Ratu Ilmu Hitam (1981), Perawan Rimba (1982), jo Bercinta dengan Maut (1992). "}
{"id": "335751", "revid": "8466", "url": "https://min.wikipedia.org/wiki?curid=335751", "title": "Anser anser", "text": "Anser anser adolah sajinih angso nan mamilki ukuran badan nan gadang. Hewan iko mamiliki ciri pado bagian bawah badannyo tadapek bulu nan bawarna putiah, diatehnyo bulu nyo mamilki dominan warna abu abu, jo pado paruahnyo tadapek warna oranye. Mamiliki kaki nan pendek sarato baban rato rato hewan ko mancapai 3,3 Kilogram."}
{"id": "335753", "revid": "12718", "url": "https://min.wikipedia.org/wiki?curid=335753", "title": "Dewi Nur Aisyah", "text": "Dewi Nur Aisyah, SKM, MSc, PhD, DIC (lahia 1 Desember 1988; umua 31 tahun) adolah ahli epidemiologi jo pakar informatika panyakik mamindah dari Indonesia. Dewi tagabunag juo dalam Ikatan Ahli Kesehatan Masyarakat Indonesia.\nKahidupan awal.\nDewi manampuah pandidikan sarjana di Universitas Indonesia jurusan kesehatan masarakaik. Kamudian inyo malanjuikan sakolah di Imperial College London. Sasudah mandapekan gala dari situ, inyo lanjuik program doto di University College London jurusan Infectious Disease Epidemiology and Informatics.\nKagiatan kini.\nDewi manjadi bagian dari Tim Pakar Percepatan Penanganan COVID-19 di Indonesia. Dewi mangambangan sabuah sistem informasi taintegrasi Bersatu Lawan Covid nan marupoan integrasi ciek data COVID-19 di Indonesia. Pado bulan Mai, Dewi basamo-samo jo timnyo mangaluakan aplikasi mobile Bersatu Lawan Covid (BLC) untuk mainformasikan kapado masarakaik tantang daerah-daerah nan rawan COVID-19. Dewi pun ikuik sato malakuan kajian jo analisa zonasi risiko daerah badasarkan indikator epidiomologi, surveilans kasihatan masyarakaik, jo pelayanan kasihatan.\nPublikasi.\nDewi banyak talibat jo banyak proyek internasional jo bakarajo samo jo ilmuwan dari banyak ilmu. Inyo pun alah banyak manulih jurnal-jurnal ilmiah skala internasioal. \nJurnal.\nDi antaro jurnal-jurnal inyo nan alah ditabikkan adolah: \nBuku.\nDewi Nur Aisyah banyak pulo manulih buku-buku nan laku kareh sarato alah dicetak labiah dari 8 kali. Di antaro buku hasil karya Dewi adolah: "}
{"id": "335754", "revid": "18030", "url": "https://min.wikipedia.org/wiki?curid=335754", "title": "Gugus Tugas Percepatan Penanganan Covid-19", "text": "Gugus tugas percepatan penanganan COVID-19 adolah gugus tugas nan dibantuak dek pamarintah Indonesia untuk mangkoordinasikan kagiatan antaro lembaga dalam upayo mancagah jo mananggulangi dampak panyakik koronavirus di Indonesia. Kapalo Badan Nasional Pananggulangan Bancano Doni Monardo ditunjuak sabagai kapalo palaksaan gugus tugas iko. Samantaro Menteri Koordinator Bidang Pembangunan Manusia dan Kebudayaan Muhadjir Effendy ditunjuak sabagai kepalo dewan pangarah.\nGugus tugas iko dibantuak tangga 13 Maret 2020 badasarkan Keputusan Presiden Nomor 7 Tahun 2020 tantang Gugus Tugas Percepatan Penanganan \"Corona Virus Disease\" 2019 (COVID-19) nan barado di bawah sarato tangguang jawab languang dari presiden Indonesia. Gugus tugas ko barado di bawah lingkup Badan Nasional Penanggulangan Bencana, jo malibatkan kamentrian, lembaga, jo unit pamarintahan lain takah Kementerian Kesehatan, Kepolisian Negara Republik Indonesia, Tentara Nasional Indonesia, jo pamarintah di daerah. Salain itu gugus tugas ko indak hanya di tingkek nasional, tapi ado pulo di tingkek propinsi jo kabupaten/kota.\nTujuan.\nTujuannyo dibuek Gugus Tugas Percepatan Penanganan COVID-19 adolah sabagai barikuik:\nAnggota.\nGugus Tugas Percepatan Penanganan COVID-19 tabagi manjadi duo bagian, yaitu dewan palaksana jo dewan pengarah. Dewan palaksana dalam manatapkan jo malaksanakan rancana percepatan pananganan pandemi koronavirus di Indonesia. Samantaro, dewan pangarah batugas untuak maagiahkan arahan, malakukan pamantauan, jo mangevaluasi dewan palaksana salamo manjalankan tugas pananggulangan pandemi COVID-19. Anggota dewan palaksana tadiri dari unsur bahan pananggulangan bancana, unsur dari kementrian jo lambaga pamarintah, unsur TNI, unsur Polri, jo unsur lainyo nan dapek ditatapkan dek kapalo pelaksana. Samantaro, anggota dewan pangarah tadiri dari mentri koordinator bidang pembangunan manusia jo kabudayaan; mentri koordinator bidang politik, hukum jo kaamanan; mentri kesehatan; menteri keuangan; menteri jo kepala lembaga terkait; panglima TNI; kapolri; jo saluruah gubernur di Indonesia. Salain dewan palaksana jo dewan pangarah, ado juo dibantuak tim pakar nan tadiri dari dotor jo para ahli dalam dunia kasihatan.\nBarikuik iko susunan anggota dewan palaksana jo dewan pangarah Gugus Tugas Percepatan Penanganan COVID-19 badasarkan Keppres Nomor 9 Tahun 2020 nan merevisi Keppres 7 Tahun 2020 tantang Gugus Tugas Percepatan Penanganan \"Corona Virus Disease\" 2019 (COVID-19). \nDewan palaksana.\nDewan palaksana dalam Gugus Tugas Percepatan Penanganan COVID-19 tadiri dari babarapo urang, nan dikapaloi dek Doni Monardo (Kapalo Badan Nasional Pananggulangan Bancano). Inyo ditunjuak pado tanggal 13 Maret 2020 sarato jo Tiopan Aritonang (Asisten Operasi Tentara Nasional Indonesia), Herry Rudolf Nahak (Asisten Operasi Kepolisian Negara Republik Indonesia) sabagai Wakia Kapalo Palaksana Gugus Tugas. Kamudian tanggal 20 Maret 2020, ditambah Wakia Kapalo Palaksana Gugus Tugas yaitu [[Oscar Primadi] (Sekretaris Jenderal [[Kementerian Kesehatan Republik Indonesia]], [[Susyanto]]\n(Sekretaris Jenderal [[Kementerian Badan Usaha Milik Negara Republik Indonesia]]), jo [[Achmad Djamaludin]] (Sekretaris Jenderal [[Dewan Ketahanan Nasional]]).\nDewan pangarah.\nDewan pangarah Gugus Tugas Percepatan Penanganan COVID-19 dikapaloi dek [[Muhadjir Effendy]] (Menteri Koordinator Bidang Pembangunan Manusia dan Kebudayan), sarato sabagai wakianyo [[Mahfud MD]] (Menteri Koordinator Bidang Politik, Hukum dan Keamanan), [[Terawan Agus Putranto]] (Menteri Kasihatan). Kamudian [[Sri Mulyani]] (Menteri Keuangan) ditunjuak sabagai Sekretaris Dewan Pangarah Gugus Tugas Percepatan Penanganan COVID-19.\nTim Pakar.\nTim pakar gugus tugas percepatan penanganan COVID-19 dikatua dek Prof. Drh. [[Wiku Adisasmito]], M.Sc., Ph.D. , inyo adolah Sekretaris MWA UI jo Guru Besar FKM UI. Tim pakar ko tadiri dari tim pakar medis, tim pakar kesehatan masarakaik, tim pakar \"modelling\", tim pakar teknologi alat kesehatan, tim pakar laboratorium diagnostik, tim pakai bidang hukum dan sosial, sarato staf tim pakar.\nTim Pakar Medis, namo-namonyo adolah:\nTim Pakar Kesehatan Masyarakat, namo-namonyo adolah:\nTim Pakar \"Modelling\"\",\" nan batugas manjadi tim pakar modelling adolah:\nRujuakan.\n[[Kategori:Pandemi koronavirus 2019\u20132020]]\n[[Kategori:Pandemi koronavirus di Indonesia]]\n[[Kategori:Pandemi]]"}
{"id": "335756", "revid": "51", "url": "https://min.wikipedia.org/wiki?curid=335756", "title": "Georgetown Hoyas", "text": "Georgetown Hoyas adolah namo tim atletik dari Universitas Georgetown. Antaro tim Hoyas:"}
{"id": "335757", "revid": "12718", "url": "https://min.wikipedia.org/wiki?curid=335757", "title": "Tim basket putra Georgetown Hoyas", "text": "Tim basket putra Georgetown Hoyas adolah tim bola basket putra tingkek kampus nan mawakili Universitas Georgetown. Michigan batandiang pado Big East Conference di Divisi I National Collegiate Athletic Association (NCAA). Tim ko bakandang di Capital One Arena di Washington D.C. Palatiahnyo kini adolah Patrick Ewing. \nSajarah.\nGeorgetown patamo kali punyo tim basket pado musim 1906-07. Patandiangan patamonyo adolah pado tanggal 9 Februari 1907, mangalahan Virginia 22-11. Tim musim 1931 punyo pamain All-American, Ed Hargaden, untuak kali patamo dalam sajarah. Dari 1932 inggo 1939, Hoyas bamain di di Eastern Intercollegiate Conference dan barasia mamanangan musim reguler 1939. Al Lujack, Buddy O'Grady, jo Dino Martin manjadi tigo pamain Hoyas patamo nan manjadi pamain basket profesional pado tahun 1942. Tim musim 1943, dipimpin Henry Hyde, mancetak rekor 20 kamanangan dalam satu musim partamonyo dan barasia mambaok Georgetown masuak babak gugur Turnamen NCAA 1943. Di final, tim Hoyas kalah dari Wyoming. Palatiah kapalo Elmer Ripley kudian masuak Basketball Hall of Fame pado tahun 1973.\nBuddy Jeannette mamimpin tim Hoyas tampil pado National Invitation Tournament partamonyo pado tahun 1953, namun kalah di babak partamo malawan Louisville. Pamain andalan Jeannette antaro lain Tom O'Keefe, pamain Georgetown partamo nan mancapai 1,000 \"career points\" pado musim 1950, dan Komisioner National Football League Paul Tagliabue. O'Keefe kudian baliak malatiah Georgetown dari 1960 inggo 1966. Inyo digantian dek Jack Magee, nan malatiah tim Hoyas di NIT 1970.\nPado tahun 1972, John Thompson, Jr., mantan pamain Boston Celtics jo palatiah SMA Katolik St. Anthony's, manjadi palatiah kapalo Hoyas. Sabalun musim 1979, Georgetown bagabuang basamo Providence, St. John's, Syracuse, Seton Hall, Connecticut, jo Boston College untuak bamain di Big East Conference, nan maningkekkan pasaiangan jo kualitas Georgetown. Capital Centre di Landover, Maryland manjadi kandang Hoyas sajak musim 1981, basamo jo direkrutnyo Patrick Ewing. Ewing mambaok Hoyas ka semifinal Turnamen NCAA 1982, panampilan partamo Georgetown sajak 1943. Mangalahan Louisville, Ewing jo kawan-kawan baadokan jo Michael Jordan dan North Carolina. Georgetown kalah 63-62 dalam salah satu final Turnamen NCAA nan paliang banyak dikanang sainggo kini.\nPamain.\nDi NBA.\nDuo orang pamain Georgetown, Patrick Ewing (1985) jo Allen Iverson (1996) adolah piliahan \"draft overall\" nomor 1 NBA. Alonzo Mourning (1992) adolah piliahan ka-2, sadang Dikembe Mutombo didraft pado putaran partamo dan piliahan ka-4 \"overall\". \nBabarapo alumni tim basket Georgetown tanamo dek pancapaiannyo di lua basket. Brendan Gaughan adolah surang pambalap NASCAR Truck Series jo Sprint Cup Series. James L. Jones manjadi Komandan Korps Marinir Amerika Sarikat jo Panasihat Kaamanan Nasional pado pamarintahan Presiden Barack Obama. Paul Tagliabue, nan tanamo dek rekor \"rebound\"-nyo salamo bamain, manjadi Komisioner National Football League.\nPangaragoan individual.\nNaismith Player of the Year Award\nAssociated Press Player of the Year\nMost Outstanding Player of the NCAA Tournament\nBig East Player of the Year\nBig East Rookie of the Year\nBig East Defensive Player of the Year\nFirst Team All-American\nSecond Team All-American\nThird Team All-American\nHonorable Mention All-American\nNational Coach of the Year\nBig East Coach of the Year"}
{"id": "335758", "revid": "12718", "url": "https://min.wikipedia.org/wiki?curid=335758", "title": "Jonathan Lethem", "text": "Jonathan Allen Lethem (; lahia 19 Februari 1964) adolah surang pangarang Amerika Sarikat. Inyo tanamo antaro lain subagai pangarang novel populer \"Motherless Brooklyn\" (1994) jo \"The Fortress of Solitude\" (2003).\nKaidupan awal jo paribadi.\nLethem laia Brooklyn, New York. Ayahnyo, Richard Brown Lethem, adolah surang palukis \"avant-garde\", sadang ibunyo Judith adolah surang aktivis politik. Inyo adolah anak nan paliang tuo dari tigo urang basanak sagaek.\nLethem ketek mandangakan musik Bob Dylan dan manonton film \"Star Wars\" sabanyak duo puluah satu kali kutiko film tu patamo kali kalua di bioskop. Inyo tatarik jo karya fiksi ilmiah Philip K. Dick.\nKaluarga Lethem tingga di sabuah \"commune\" di Gowanus, Brooklyn era sabalun gentrifikasi. Inyo basikolah di P.S. 29 di Cobble Hill, dima inyo basuo guru idolanyo Carmen Fari\u00f1a. Urang gaeknyo bacarai kutiko Lethem masih ketek, dan kutiko inyo baumua tigo baleh, ibunyo Judith maningga dek tumor utak.\nLethem kudian masuak High School of Music &amp; Art, sabuah sakolah manangah seni, untuak manjadi surang palukih cando ayahnyo, walaupun inyo surang manyabuik baso karya lukisannyo \"kakanak-kanakan\". Inyo mangarang \"zine\" banamo \"The Literary Exchange\" jo sabuah novel sapanjang 125 halaman nan bajudul \"Heroes\", nan inggo kini alun ditabikkan. Salapeh lulus, inyo masuak Bennington College di Vermont pado tahun 1982. Lethem mamiliah untuak kalua kampus pado tahun kaduonyo. Inyo bajalan manumpang dari Denver, Colorado ka Berkeley, California, malalui gurun jo pagunuangan di Wyoming, Utah, jo Nevada.\nLethem tingga di California salamo duo baleh tahun. Inyo pernah bakarjo subagai klerk di toko buku bakeh Moe's jo Pegasus &amp; Pendragon Books. Lethem mangarang di wakatu luangnyo. Inyo manabikkan carito pendek partamonyo pado tahun 1989. Pado tahun 1996, inyo pindah baliak ka Brooklyn dari San Francisco Bay Area. \nPado tahun 1987, Lethem kawin jo pangarang Shelley Jackson Kaduonyo bacarai pado 1997. Pakawinan kaduonyo adolah pado tahun 2000 jo Julia Rosenberg, surang eksekutif film bakabansoan Kanada, namun anyo batahan salamo duo tahun. Sajak 2007, Lethem tingga di Brooklyn jo Berwick, Maine, basamo istri katigonyo, sutradara film Amy Barrett. Lethem punyo duo orang anak laki-laki, Everett jo Desmond."}
{"id": "335763", "revid": "2439837", "url": "https://min.wikipedia.org/wiki?curid=335763", "title": "Bumi Manusia (film)", "text": "Bumi Manusia marupoan film drama biografi sejarah Indonesia taun 2019 nan disutradarai dek Hanung Bramantyo jo ditulih dek Salman Aristo. Film iko diadaptasi dari novel berjudul samo karya Pramoedya Ananta Toer. Film iko diparanan dek Iqbaal Ramadhan, Mawar Eva de Jongh, jo Sha Ine Febriyanti. Film iko mancaritoan dilema Minke antaro kamajuan Eropa jo pajuangan membela tanah aia sarato hubungannyo jo Annelies.\nSinopsis.\nPada suato ari di Surabaya, Minke diajak Robert Suurhof (Jerome Kurniawan) bakunjuang ka rumah kaluarga Mellema, Boerderij Buitenzorg di Wonokromo. Kadatangan Minke disambuik jo panuah curiga dek Robert Mellema (Giorgino Abraham) tapi manyambuik Suurhof jo sambutan ramah, sabaliaknyo jo adiaknyo Annelies Mellema (Mawar Eva de Jongh) sarato mandenyo Ontosoroh (Sha Ine Febriyanti) nan manarimo Minke jo panuah ramah tamah. Sudah tu Minke mulai manjalin hubuangan nan mesra jo Annelies jo Ontosoroh, walau Annelies sempat alun maraso tabiaso jo Minke.\nIsuak arinyo, Minke nan basakolah di Hogereburgerschool (HBS) bahayal Ontosoroh mampiannyo kutiko Magda Peters (Angelica Reitsma) manarangan palajaran, sainggo Magda manyadaran Minke nan diikuti jo galak gadang dek kanti-kantinyo, tamasuak Suurhof. Sapulang sakolah, Minke maampian kawannyo bakabangsaan Prancis banamo Jean Marais (Hans de Kraker) nan malukisan anaknyo May Marais (Ciara Brosnan). Isuak arinyo, Annelies mancaritoan kahidupan pribadi mandenyo, Sanikem (Amanda Khairunnisa), nan mangganti namonyo manjadi Ontosoroh. Dari situ Minke mandapek inspiras untuak manulih artikel di koran Surabaya jo namo samaran Max Tollenaar. Malam harinyo, Minke tibo-tibo ditangkok polisi karano tulisannyo tu.\nMinke akhianyo baliak ka rumah jo disambuik ayahnyo (Donny Damara) nan berang karano hubungannyo jo Annelies; hubungan itu dinilai ayahnyo maninggaan budayo jo tradisi Jawa. Pado maso nan samo di Wonokromo, Ontosoroh manarangan ka Annelies nan manangih dek Minke nan indak datang ka rumahnyo, tatapi Annelies langsuang pai maninggaan Ontosoroh. Baliak dari Wonokromo, Minke mulai dihadapan jo pakaro nan alah lamo manggaduah hatinyo, nan indak lain jurang pamisah antaro kaum \"terperintah\" (bumiputra) jo \"memerintah\" (Eropa), sarato hubungannyo jo Annelies. Isuak arinyo, ayah Minke diangkek manjadi bupati. Babarapo ari sudha tu, kutiko inyo pulang dari rumah Annelies inyo diikuik i dek Gendut Sipit (Edward Suhadi) di kereta api nan ditumpangi. Di sekolah, Magda manyatoan kaingintahuannyo akan Max Tollenaar, nan kudian di agiah tahu dek Suurhof, tatapi Magda justru mamuji kepiawaian Minke dalam menulis. Suurhof nan maraso indak tarimo jo pujian Magda maino Minke jo kudian Panji Darman (Bryan Domani), nan dibaleh jo pukulan dek Panji. Dek karano tu kapalo sakola mamanggianyo.\nSudah tu Annelies nan bakaliliang pertanian tibo-tibo pingsan, sainggo Annelies dirawat Martinet. Minke lalok sakamar jo babaua jo Annelies. Isuak arinyo, kutiko Minke basiap ka sikolah, Martinet manyabuik Minke bukanlah urang partamo nan manggauli Annelies karano sabalunnyo Robert pernah memperkosa Annelies. Ketika berangkat ke sekolah, Minke tiba-tiba meminta Darsam baliak ka rumah Annelies. Pada akhianyo, Minke harus ikhlas keberangkatan Annelies ke Balando dek sabab panikahan Ontosoroh jo Herman diputuihan indak sah dek hakim panagadilan, sainggo Annelies haruih disarahan kapado walinyo di Balando.\nProses pembuatan film.\nPado taun 2014, rumah produksi Falcon Pictures mambali hak adaptasi Bumi Manusia jo karya Pram lainnyo, yakni Perburuan. Sarato manunjuak Hanung manjadi sutradara, Hanung langsuang manarimo tawaran tasabuik sabab inyo alah punyo kainginan untuak mambuek film Bumi Manusia sajak tahun 1996, namun pado maso itu ndak diizinan dek Pram. Panulisan naskah dimulai sajak awal 2017, nan diakui Salman begitu sulit sabab alur dalam novel nan condong maju-mundur, samantaro inyo manggunoan alua maju untuak film. Parekaman gambar dilakuan pado akhia Juli inggo Agustus 2018. Lokasi parekaman diantaronyo, Studio Gamplong, Sleman, Yogyakarta; Semarang, Jawa Tengah; jo Balando.\nPemeran.\nCucu Pramoedya, Angga Okta Rahman pulo talibaik sabagai \"cameo\".\nPambeda jo novel.\nPanulisan naskah dimulai sajak awal 2017, nan diakui Salman begitu sulit sabab alur dalam novel nan condong maju-mundur, samantaro inyo manggunoan alua maju untuak film. Sajak awal Hanung Bramantyo mangecek kalau novel Bumi Manusia sangaik filmis sabab tabagi dek tigo babak. Namun, babeda dalam buku \"Bumi Manusia\" karya Pram bab 1 manjadi bagian pambukak.\nApresiasi.\nDi Festival Film Indonesia 2019, \"Bumi Manusia\" mandapek an 12 nominasi, sataro jo \"Dua Garis Biru\" arahan Ginatri S. Noer dan \"Kucumbu Tubuh Indahku\" arahan Garin Nugroho, tatapi masiang-masiang nominasi barasa dari kategori nan babeda. Sabalunnyo, \"Bumi Manusia\" mandapek an panghargaan Award of Excellence dari Sinematek Indonesia; Sinematek manilai film ko mampunyoi kaunggulan untuak diarsipan, dek karano punyo muatan nilai-nilai sijarah, budayo, kaarifan lokal, jo mampunyoi kaidah sinematogradi nan mamadai. Film ko kaidah sinematografi nan rancak. Film ko manjadi satu dari ampek calon film Indonesia nan mawakili Indonesia dalam Academy Awards ke-92 taun 2020 salain \"Kucumbu Tubuh Indahku\", \"Ave Maryam\", jo \"27 Steps of May\", walau akhianyo gagal karana dianggok rancangan produksi film jauh dari ideal, kurasi aktor nan alun pas jo panutradaraan nan alun maksimal. Namun, film iko sama sakali indak mandapek an satu pun panghargaan di sado kategori nan didiapek. Film ko juo dinominasian di tigo kategori Festival Film Tempo 2019, tatapi kambali indak manang dalam kategori apa pun."}
{"id": "335767", "revid": "12718", "url": "https://min.wikipedia.org/wiki?curid=335767", "title": "Kabupaten Karo", "text": "Kabupaten Karo (Aksara Karo: ) adolah kabupaten nan talatak di Sumatera Utara, Indonesia. Ibukota kabupaten iko talatak di Kabanjahe. Laweh kabupaten ko 2.127,25\u00a0km\u00b2 jo jumlah panduduak sabanyak 415.878 jiwa (2019). Salain itu, kabupaten ko marupokan tampek asa urang Karo nan saari-ari mangecek jo bahaso Karo.\nWilayah kabupaten ko talatak di Pagunuangan Bukik Barisan bakatinggian 600 inggo 1.400 meter di ateh pamukaan lauik. Sakitar 60,99% wilayahnyo masih utan rimbo. Kabupaten ko tanamo juo jo imbauan \"Tanah Karo Simalem\" dek punyo hawo nan sajuak jo suhu antaro 16 inggo 17\u00b0 C.\nPambagian administrasi.\nKabupaten Karo tabagi dalam 17 kecamatan. Barikuik daftar kecamatan sarato laweh jo jumlah panduduaknyo:\nCatatan: baso kaampek kecamatan batando * tamasuak dalam Area Medan Metropolitan.\nGeografi.\nBateh wilayah.\nBateh-bateh wilayah Kabupaten Karo antaro lain:\nBantang alam.\nKabupaten Karo talatak pado katinggian di ateh Bukik Barisan. Dek itu, ado banyak puncak gunuang di kabupaten ko. Duo puncak di antaronyo adolah duo puncak tatinggi di Sumatera Utara, yaitu Gunuang Sinabung (2412 meter) jo Gunuang Sibayak (2172 meter). Dari daerah ko maalia pulo banyak batang aia nan jadi mato aia untuak panduduak Sumut. Banyak dari batang aia tasabuik nan bamuaro ka Selat Malaka, sadangkan nan maalia ka Danau Toba hanyo ciek batang aia. Ilia dari batang aia di Danau Toba barubah manjadi Sarasah Sipiso-piso. Salain batang aia, ado pulo mato aia lainnyo di dalam area kabupaten ko, yaitu Danau Toba jo Danau Lau Kawar (200 ha).\nEkonomi.\nPado taun 2005, GDP per kapita Kabupaten Karo mancapai 11,65 juta rupiah, atau sapangkek jo US$1.200. Kiro-kiro ado 74% panduduaknyo nan bakarajo di parak, sawah, jo ladang, nan manyumbang 60% kanaiakan GDP daerah. Kudian, sektor nan banyak diminati adolah sektor pamarintahan nan manyumbang 11% GDP daerah.\nDemografi.\nPanduduak di Kabupaten Karo umumnyo adolah uang Karo dan mayoritas maanuik agamo Kristen. Data BPS Kabupaten Karo 2020, panduduak nan baagamo Kristen mancapai 75,04% (Kristen Protestan 57,59% jo Katolik 17,46%) dari 415.878 jiwa panduduak (taun 2019). Salain itu agamo Islam banyak juo dianuik panduduak Kabupaten Karo, yakni mancapai 24,15% dan salabiahnyo baagamo Buddha 0,56%, Konghucu 0,23% jo Hindu 0,02%."}
{"id": "335840", "revid": "12718", "url": "https://min.wikipedia.org/wiki?curid=335840", "title": "Love Alarm", "text": "Love Alarm (Hangul: \uc88b\uc544 \ud558\uba74 \uc6b8\ub9ac\ub294; RR: \"Joahamyeon Ullineun\") adolah seri televisi romantis Korea Salatan berdasarkan webtoon jo judul nan samo karyo Chon Kye-young. \"Love Alarm\" ko dibintangi jo Kim So-hyun sabagai Kim Jo-jo, Song Kang sabagai Hwang Sun-oh sarato Jung Ga-ram sabagai Lee Hye-yeong. Drama iko ditayangkan patamo kali di Netflix pado 22 Agustus 2019. Drama iko masuk ka dalam 10 film Netflix nan paling populer.\nSinopsis.\nDrama korea \"Love Alarm\" mancaritoan baa kacanggihan teknologi dapek mangubah banyak hal dalam iduik. Drama iko diperankan oleh Kim So-hyun, Song Kang jo Jung Ga-ram. Drama iko bacarito tantang saurang gadih Sikolah Manangah Ateh (SMA) nan banamo Kim Jo-jo (diperankan oleh Kim So-hyun). Jo-jo marupoan saurang anak yatim piatu nan tingga di rumah bibinyo dan tantunyo harus karajo satalah inyo pulang sakolah. Jo-jo sudah lamo bakawan jo Lee Hye-young (diperankan oleh Jung Ga-ram) dan urang baduo ko sakolah di tampek yang samo. Kaduo urang ko indak manggunokan aplikasi nan populer saaik itu, JoAlarm, sahinggo Jo-jo indak tau kalau Hye-young suko inyo. Untuak mangatahui apokah ado urang nan suko pado awak, itu akan tadeteksi kalau urang tasabuik dalam radius 10 meter dari tampek awak. Lalu datanglah Hwang Sun-oh (diperankan oleh Song Kang) nan marupoan anak urang kayo dan model. Aplikasi milik Sun-oh acok bana babunyi, tapi nan manjadi heran adolah katiko di dakek Jo-jo, alarm tasabuik indak babunyi. Karano indak babunyi ikolah, akhirnyo drama antara urang batigo ko tajadi.\nProduksi.\nPamilihan pamain.\nPeran utamo nan direncanokan ditawarkan ka Ahn Hyo-seop, tapi inyo manolak tawaran tasabuik. Kim So-hyun menjadi pamain yang baparan sabagai Kim Jo-jo dinilai dapek malakukan akting nan cocok dan keterampilan aktingnyo melebihi dari usianyo. Takaik pamilihan Jung Ga-ram, hal itu karano sutradara mancaliak dari mato nan saakan-akan mengisyaratkan sacaro lirih, jales jo barasiah. Lalu untuak Song Kang, menjalani audisi dan basaing jo 900 urang lainnyo yang mandaftar dan akhirnyo dipiliah untuak manjadi pamain pado drama iko."}
{"id": "335842", "revid": "6349", "url": "https://min.wikipedia.org/wiki?curid=335842", "title": "Pasal 153 Undang Limbago Malaysia", "text": "Pasal 153 Undang Limbago Malaysia mangatur tangguangjawab Yang di-Pertuan Agong, rajo Malaysia, dalam manjago kaduduakan istimewa urang Melayu jo panduduak asli Sabah jo Sarawak (\"bumiputra\"). Pasal 153 diterapkan dalam aturan masuak dinas umum, beasiswa pamarintah, sarato pandidikan.\nSajarah.\nUndang Limbago Malaysia disusun badasakan laporan nan ditabikkan dek sabuah komisi nan dipimpin James Reid, Baron Reid. Laporan nan bajudul \"Report of the Federation of Malaya Constitutional Commission 1957\" iko manjalehan baso undan limbago untuak Persekutuan Tanah Melayu harus mamuek pasal nan manjago kapantiangan urang Melayu.\nLaporan Reid manamuan baso hak istimewa nan dinikmati dek urang Melayu pado maso itu maliputi alokasi cadangan tanah. Reid juo manamuan baso kuota untuk pegawai negeri sipil harus dialokasikan untuak urang Melayu, dan pegawai non-Melayu nan baru ditarimo karajo indak buliah malampaui saparampek dari jumlah kasadoalahnyo. Kuota nan samo wujuik untuak izin mangadoan atau mambukak bisnis transportasi. Ado pulo beasiswa, bantuan kuliah, jo tunjangan pendidikan nan diutamoan untuak urang Melayu.\nKomisi Reid bapandapek baso indak akan ado penentangan taadok hak istimewa urang Melayu dalam maso nan akan datang, tapi manyatoan baso akan muncul penentangan jikok kuota urang Melayu ditambah atau dipapanjang wakatu balakunyo. Komisi marekomendasikan hak istimewa nan tasabuik dilanjuikan salamo urang Melayu masih dalam posisi nan kurang baruntuang dibandiang banso lain, dan manyaranan baso hak istimewa tu dipareso ulang dalam wakatu 15 tahun.\nDalam tambahannyo, Komisi Reid juo manamuan baso Tunku Abdul Rahman, pamimpin partai nasionalis Melayu United Malays National Organisation (UMNO) sakaligus koalisi multi-banso Perikatan, alah mamintak pado rajo-rajo Melayu di Semenanjung agar Malaya nan merdeka manjamin hak, kaistimewaan, jo paluang nan samo untuak sadoalah urang dari sadoalah banso, dan indak ado diskriminasi nan badasakan banso atau katurunan. Walaupun baitu, pado kutiko mulo manjadi pamimpin UMNO, Tunku sempat maragukan kesetiaan urang non-Melayu pado Malaya, dan batagehan bana baso hal iko harus disalasaikan sabalun urang non-Melayu mandapek kawarganegaraan Malaya.\nPambahasan awal.\nPado awalnyo, indak dijalehan baso Pasal 153 malinduangi status ekonomi urang Melayu sajo, atau untuak manciptakan Bumiputra sabagai satu kelas warganegara nan tapisah. Lee Kuan Yew, dari People's Action Party (PAP) nan babasis di Singapura, manulak kareh Pasal 153 sasuai pandangan nan kaduo, dan manyaruan konsep \"Malaysian Malaysia\". Lee bapandangan baso urang Melayu indak dapek dianggap sabagai warga asli Semenanjung dan banso lain dianggap warga negara anyo salapeh proses pewarganegaraan.\nPandangan Lee mambuek berang banyak politisi dari kubu Perikatan. Menteri Keuangan Tan Siew Sin bapandangan baso Lee adolah \"kakuatan nan paliang mangganggu dalam sajarah Malaysia jo Malaya.\" Tunku Abdul Rahman bapandangan baso Lee adolah surang ekstremis, walaupun politisi UMNO lain bapandangan baso inyo sadang barusao untuak mancari suaro di kalangan Tionghoa Malaysia. Ubuangan PAP, partai Lee di Sngapura, jo UMNO samakin mamburuak salapeh para politisi UMNO mandukuang calon-calon Singapore Alliance Party di pamiliahan umum Singapura 1963; sabagai balasannyo, PAP mancalonan anggotanyo di pamiliahan nasional Malaysia tahun 1964, malanggar pajanjian antaro kaduonyo untuak indak saliang malawan dalam pamiliahan umum sampai politik Malaysia cukuik dewasa.\nPanantangan Lee pado Pasal 153 adolah salah satu faktor dari pacahnyo karusuahan Singapura 1964 nan mamakan 36 korban jiwa. Tunku sabagai Pardano Mantari Malaysia pado akhirnyo mamintak Lee untuak mamisahan Singapura dari Malaysia. Singapura manjadi negara merdeka nan tapisah pado bulan Agustus 1965 dan Lee manjadi Pardano Mantari nan partamo. Undang Limbago Singapura pado Pasal 152 mangakui urang Melayu sabagai panduduak asli Singapura dan mamandatkan pamarintah untuak manjago status istimewa tasabuik, walaupun indak ado kabijakan nan jaleh tantang penerapan kaistimewaannyo. \nSabah jo Sarawak.\nPado aslinyo, Pasal 153 indak maliputi urang asli Malaysia lainnyo nan bukan urang Melayu, cando Orang Asli. Salapeh bagabuangnyo Malaya, Singapura, Sabah, jo Sarawak untuak mambantuak Malaysia pado 1963, Pasal 153 diubah untuak manjamin hak istimewa bagi urang-urang panduduak asli di Sabah jo Sarawak, dan mampakenalan konsep \"Bumiputra\". Parubahan pado Pasal 153 adolah hasil dari Memorandum nan Duo Puluah, duo puluah tuntutan nan dirumuskan dek pamimpin Sabah jo Sarawak sabagai syarat dari panggabuangan dirinyo manjadi Malaysia. Hasilnyo, urang-urang panduduak asli di Sabah jo Sarawak mandapek hak istimewa nan setara jo urang Melayu di Semenanjung, namun urang Melayu indak mandapek kaistimewaan nan samo pado saat batampek tingga di Sabah atau Sarawak.\nKarusuahan kaum Mei 1969.\nPado pamiliahan umum Malaysia 1969, babarapo partai nan multi-etnis nan manantang penerapan Pasal 153 cando Democratic Action Party (DAP), cabang PAP di Semenanjung Malaya, jo Parti Gerakan Rakyat Malaysia mendapek banyak kursi dan ampia mangalahan pamarintahan Perikatan. DAP jo Gerakan dipiliah dek banyak urang Tionghoa Malaysia. Untuak marayoan hasil pamiliahan umum, pandukuang DAP jo Gerakan mandapek izin dari polisi untuak bapawai di Kuala Lumpur. Pawai nan disatoi banyak urang ko kudian babelok ka Kampung Baru, sabuah kampuang Melayu di pusat kota, dan para pandukuang DAP jo Gerakan maino-ino panduduak di sinan. UMNO kudian maumuman pawai tandiangan dari rumah Menteri Besar Selangor di Jalan Raja Muda. Pawai UMNO ko barubah manjadi karusuahan etnis gadang nan mambunuah labiah dari 200 urang.\nPolitisi mudo UMNO Mahathir Mohamad manjadi bintang salapeh karusuahan ko, dek karano tuduahannyo baso pamarintahan Tunku Abdul Rahman talampau banyak maagiah kaistimewaan untuak urang non-Melayu. Mahathir mangiriman surek nan mandasak Tunku untuak mundur dari jabatan Pardano Mantari. Inyo dipecat dari UMNO indak lamo salapeh tu."}
{"id": "335843", "revid": "51", "url": "https://min.wikipedia.org/wiki?curid=335843", "title": "Lat", "text": "Datuk Mohammad Nor bin Mohammad Khalid (; laia 5 Maret 1951), labiah tanamo subagai Lat, adolah surang kartunis Malaysia. Inyo pernah mamanangan Fukuoka Asian Culture Prize pado tahun 2002.\nKaidupan awal.\nMohammad Nor Khalid laia di Gopeng, Perak, Malaysia. Ayahnyo adolah surang pagawai Angkatan Basanjato Malaysia, dan amaknyo maurus rumah. Pado maso keteknyo, inyo bawajah bulek (\"bulat\"), sainggo kawan sapamainannyo manjulauaki inyo \"Lat\". Lat adolah anak nan paliang tuo. Adiaknyo adolah sutradara Mamat Khalid. \nLat mulai basikolah di sabuah sakolah Melayu di kampuangnyo. Samaso ketek, inyo bapindah-pindah tampek tingga dek sebab karajo ayahnyo di militer, dan kaluarga Lat baru pindah baliak ka Perak pado 1960. Sataun salapeh tu, inyo lulus ujian sakolah Melayu khusus dan masuak Anderson School, sabuah sakolah barasrama nan babaso Inggris di Ipoh. Ayahnyo mamutusan untuak mamindahan sadoalah kaluarganyo ka Ipoh. \nLat mulai mangambangan kamampuan seninyo sajak umua sambilan tahun. Pado tahun 1964, kartun patamonyo tabik di majalah film lokal Ipoh \"Majallah Filem\"; honornyo adolah tiket manonton bioskop. Pado akhia tahun, buku komik patamonyo \"Tiga Sekawan\" ditabikkan tdek Sinaran Brothers. Penerbit Lat mangiro baso inyo alah dewasa, dan maagiahnyo honor 25 ringgit untuak buku tu. Pado umua 17, Lat mulai manggambar \"Keluarga Si Mamat\", nan tabik di \"Berita Minggu\", edisi hari Minggu koran nasional \"Berita Harian\". Walaupun masih basikolah, Lat mandapek honor labiah dari 100 ringgit saminggu. Salapeh kelas limo sekolah manangah, nilai Lat indak layak untuak masuak kelas pasiapan kuliah, sainggo inyo mamutusan untuak manamekkan sekolah menengah sajo dan mancari karajo sabagai panggambar. Serial komiknyo muncul di \"Berita Minggu\" salamo 26 tahun. \nWartawan \"Berita Harian\".\nLat pindah ka Kuala Lumpur dan mamohon posisi kartunis di \"Berita Harian\". Walaupun indak ado lowongan, redaktur Abdul Samad Ismail manawaran inyo karajo sabagai wartawan kajahatan. Lat manarimo tawaran tu dek sebab inyo paralu karajo, dan ayahnyo pado wakatu tu sadang sakik pulo. Di sampiang karajo wartawannyo, Lat tetap manggambar kartun. Indak lamo salapeh tu, Lat dipindahan ka \"New Straits Times\", koran induak \"Berita Harian\". Di sinan, Lat masih bakarajo maliput kajahatan. Namun, satalah agak lamo inyo maraso indak cocok jo karajo tu, dan memutuskan untuak maunduran diri. Abdul Samad, redakturnyo, manulak paunduran diri Lat, dek sebab inyo pacayo jo kamampuan Lat.\nPada bulan Pebruari 1974, \"Asia Magazine\" nan tabik di Hong Kong manabikkan kartun Lat nan bajudul \"Bersunat\", tradisi khitan dalam masyarakat Islam di Malaysia. Kartun Lat dipuji dek Tan Sri Lee Siew Yee, redaktur kapalo \"New Straits Times\". Lee maangkeknyo manjadi pangisi kolom kartun, malapor pado Samad nan kini manjadi wakil redaktur. \"New Straits Times\" mangirimnya baraja ampek bulan di St Martin's School of Art di London, tampek nyo baraja kartun editorial ala Inggris. Pulang dari Inggris, Lat maubah kolom \"Scenes of Malaysian Life\" manjadi kartun editorial, nan populer di kalangan pambaco NST. Pado akhia tahun 1975, inyo diangkek manjadi kartunis. \nWalupun Lat tanamo dek kolom \"Scenes of Malaysian Life\", inyo manjadi populer di saluruah Malaysia dek \"The Kampung Boy\", buku kartun autobiografis nan tainspirasi dari kisah iduiknyo surang. Cetakan patamo buku ko, sabanyak 60,000 inggo 70,000 eksemplar, tajua dalam wakatu ampek bulan patamo. Pambaco mamuji kisah nan sadarano tantang kaidupan urang kampuang di Malaysia. Kasuksesan \"The Kampung Boy\" mambuek Lat manjadi salah satu kartunis Malaysia nan paliang tanamo."}
{"id": "335844", "revid": "51", "url": "https://min.wikipedia.org/wiki?curid=335844", "title": "Mohammad Nor bin Mohammad Khalid", "text": ""}
{"id": "335845", "revid": "51", "url": "https://min.wikipedia.org/wiki?curid=335845", "title": "Konstitusi", "text": ""}
{"id": "335846", "revid": "51", "url": "https://min.wikipedia.org/wiki?curid=335846", "title": "Palangka Raya", "text": "Kota Palangka Raya adolah kota nan juo ibu kota Provinsi Kalimantan Tengah. Kota ko talatak di antaro Batang Kahayan jo Batang Sabangau. Kota ko mampunyoi laweh wilayah 2.400 km2 sarato bapanduduak sabanyak 283.612 urang jo kapadatan rato-rato 118,7 urang tiok km2. Kota ko dapek dijangkau malalui jalua udaro jo palabuahan udaro tadakek adolah Palabuahan Udaro Tjilik Riwut.\nKota iko ditaruko pado taun 1957 (UU Darurat No. 10/1957 tentang Pembentukan Daerah Swatantra Tingkat I Kalimantan Tengah) untuak manjadi ibu kota dari Kalimantan Tengah nan pado tahun itu juo baru batagak. Lahan nan dijadikan kota ko samulo adolah hutan rimbo nan marupokan bagian dari Kampuang Pahandut di tapian Batang Kahayan. Kini Palangka Raya manjadi kota paliang laweh wilayahnyo di Indonesia, ampiang samo jo 3,6 kali laweh Jakarta. Banyak dari wilayahnyo nan masih hutan rimbo, tamasuak hutan linduang, hutan konservasi, jo Hutan Tangkiling.\nPado maso pambangunannyo, Presiden Soekarno marencanakan untuak manjadikan Palangka Raya sabagi ibu kota nagara di maso nan ka tibo manggantikan Jakarta. Namun, pado tahun 2019 alah diumumkan baso ibu kota nagara nan baru talatak di Kalimantan Timur.\nSijarah.\nPandirian kota ko indak talapeh dari pambantukan Provinsi Kalimantan Tengah. Provinsi ko tabantuak pado 23 Mei 1957. Sangkek itu, Presiden Soekarno mainstruksikan untuak manaruko kota baru untuak manjadi ibu kotanyo. Salamo maso manaruko inggo batagak kota, pamarintahan provinsi ko masih manompang di Banjarmasin, Kalimantan Selatan. Pado 17 Juli 1957, Presiden Soekarno mandirikan tiang kota ko di lahan nan samulo Rimbo Kampuang Pahandut. Pado acara ko presiden pun cinan untuak manjadikan kota ko sabagai ibu kota nagara di maso nan ka tibo. Baru pado taun 1958 malalui UU no. 21 taun 1958, Pahandut baganti namo manjadi Kota Palangka Raya dan resmi manjadi ibu kota provinsi.\nPado taun 2019, wacana pamindahan ibu kota nagara Indonesia muncua baliak untuak manggantian Jakarta. Presiden Joko Widodo cinan pulo untuak mamindahkannyo ka lua Jawa dan Palangka Raya manjadi salah satu kandidat kota pangganti. Namun, pado akhia 2019 diumumkan baso ibu kota nagara bapindah ka Penajam Paser Utara, Kalimantan Timur.\nAsa mulo namo.\nPalangka Raya tadiri dari duo kato nan barasa dari bahaso Dayak Ngaju jo Sanskerta. \"Palangka\" (Ngaju) aratinyo tampek suci atau wadah sasajen, samantaro \"raya\" (Sanskerta) aratinyo rayo, basa, atau gadang, sainggo dapek diaratikan Palangka Raya manjadi \"tampek tingga nan gadang\". Dipiliah namo ko untuak manggantikan namo sabalunnyo (Pahandut) adolah dek kota kota ko talatak di tangah-tangah kawasan adat Dayak sarato diarokkan manjadi tampek tingga basamo warga nagara nan baragam lata balakang.\nGeografi.\nBateh wilayah.\nBateh-bateh wilayah Kota Palangka Raya antaro lain:\nWilayah administratif.\nKota Palangka Raya tabagi dalam limo kecamatan. Barikuik daftar kecamatan nan ado:\nIklim.\nKota Palangka Raya mampunyoi iklim tropis hujan hujan. Rato-rato suhu di kota ko ado dalam rantang 26,9oC inggo 28,2oC, paliang angek di bulan Mei dan paliang sajuak di bulan Desember. Samantaro ari hujan taseba sapanjang taun sabanyak 176 ari hujan."}
{"id": "335848", "revid": "1024", "url": "https://min.wikipedia.org/wiki?curid=335848", "title": "Kota Palangkaraya", "text": ""}
{"id": "335850", "revid": "1024", "url": "https://min.wikipedia.org/wiki?curid=335850", "title": "Palangkaraya", "text": ""}
{"id": "335865", "revid": "51", "url": "https://min.wikipedia.org/wiki?curid=335865", "title": "Amanda Rawles", "text": "Amanda Rawles () marupokan saurang palakon Indonesia nan badarah Australia\u2014Indonesia."}
{"id": "335866", "revid": "18030", "url": "https://min.wikipedia.org/wiki?curid=335866", "title": "Prilly Latuconsina", "text": "Prilly Mahatei Latuconsina () marupokan saurang palakon jo panyanyi Indonesia nan badarah Sunda jo Ambon."}
{"id": "335868", "revid": "12718", "url": "https://min.wikipedia.org/wiki?curid=335868", "title": "Netflix", "text": "Netflix, Inc. (/n\u025btfl\u026aks/) adolah salah satu panyadio layanan media \"streaming\" digital nan bakantua pusat di Los Gatos, California. Layanan iko diciptakan oleh Reed Hasting dan Marc Randolph di Scotts Valler, California pado 1997. Hal utamo nan ditawaran oleh \"Netflix\" ko adolah layanan \"streaming online\" papustakaan film, program televisi ataupun nan diproduksi di rumah dan babasis langganan. Kantua-kantua \"Netflix\" kini indak hanyo di Amerika Sarikat sajo, namun ado di babarapo negara mode Balando, Brazil, India, Japang jo Korea Salatan. Namun, ado babarapo negaro nan indak dapek maakses layanan \"Netflix\" iko, mode daratan Cino (karano pambatehan lokal), Iran, Suriah, Korea Utara, jo Krimea (karano sanksi AS). \nSijarah.\nTangga 29 Agustus 1997, Marc Randolph jo Reed Hastings mandirikan Netflix di Scotts Valley, California. Sabalumnyo, Randolph pun alah mandirian MicroWarehouse dan inyo pun mamiliki jabatan di parusahaan Hastings, Pure Atria dan manjabek sabagai direktur pamasaran. Lalu, saaik Amazon berdiri nan marupoan \"e-commerce\" pamulo pado saaik itu, Randolph pun mangagumi dan bapikian baa caronyo inyo dapek manamukan bidang lain untuak dapek dijua malalui internet. Lalu, Hastings nan marupokan ilmuwan komputer jo ahli matematika mandukung untuak bardirinyo \"Netflix\" iko dan manginvestasikan $ 2,5 juta untuak \"Netflix\". \nAwalnyo, Hastings jo Randolph ko mancubo mambuek konsep manjua atau manyewa DVD malalui pos lalu dikirimkan DVD tasabuik ka rumah Hastings di Santa Cruz. Dari sikolah, akhirnyo \"Netflix\" diluncurkan sabagai toko panyewa DVD online patamo di dunia, dengan 30 karyawan jo 925 judul nan tasadio. Panyewaan DVD tasabuik manggunokan sistem bayar sewa dengan tarif dan tanggal jatuh tempo. \nProduk.\nTahun 2011, \"Netflix\" mampakanalkan tombol Netflix untuak kandali jarak jauah, sahinggo mamungkinkan panggunonyo untuak langsung dapek maakses \"Netflix\" di perangkat nan kompatibel. Lalu, pado tahun 2015, \"Netflix\" mangungkapkan bahwa inyo mampunyoi teknologi baru nan disabuik \"The Switch\" pado acara World Maker Faire New York 2015. \"The Switch\" iko baguno untuak pangguno \"Netflix\" mamatian lampu saaik tahubung ka sistem lampu rumah cadiak. Salain itu, inyo jugo dapek mahubungkan jaringan lokal pangguno untuak mamasan jo manolak telepon urang dengan manakan tombol itu sajo. Walaupun teknologi iko alun dipatenkan, tapi \"Netflix\" alah maagiah caro untuak mambuek teknologi tasabuik di rumah nan mancakup struktur listrik jo proses pemrograman dan sado alah informasi manganai hal tasabuik diberitahuan di situs web \"Netflix.\" "}
{"id": "335874", "revid": "8287", "url": "https://min.wikipedia.org/wiki?curid=335874", "title": "Hotel del Luna", "text": "Hotel del Luna (Hangul: \ud638\ud154 \ub378\ub8e8\ub098 ; RR: \"Hotel Delluna\") adolah serial televisi Korea Salatan nan diperankan jo Lee Ji-eun jo Yeo Jin-goo. Drama iko mulai ditayangkan pado 13 Juli sampai 1 September 2019 di tvN satiok ari Sabtu jo Minggu pukul 21.00 WSK.\nSinopsis.\nDrama iko mancaritoan tantang Jang Man Wol (nan diperankan oleh IU), nan marupokan pamilik dari hotel dan inyo taperangkap di hotel tasabuik karano pernah malakukan kasalahan nan gadang pado masa lalu. Penampilan Jang Man Wol nan elegan, kritis, rewel, serakah jo boros indak mambuek inyo sanang, bahkan inyo sangat-sangat bosan. \nGoo Chang Sung (nan diperankan oleh Yeo Jin-go) marupokan saurang manajer di sabuah hotel elite. Berkat sifat perfeksionisnyo, inyo diagiah jabatan untuak manjadi wakil manajer paliang mudo di grup hotel multinasional. Namun, Chang Sung malalui sabuah peristiwa nan mengharuskan inyo untuak manjadi manajer Hotel Del Luna dan batugeh untuak manyambut pelanggan hantu. "}
{"id": "335875", "revid": "12718", "url": "https://min.wikipedia.org/wiki?curid=335875", "title": "What's Wrong with Secretary Kim", "text": "What's Wrong with Secretary Kim () adolah serial televisi Korea Salatan tahun 2018 nan dibintangi oleh Park Seo-joon, Park Min-young jo Lee Tae-hwan. Carito drama iko badasarkan novel karangan Jung Kyung-yoon nan patamo kali ditabikan pado taun 2013, lalu diserialkan manjadi komik pado taun 2015. Serial drama ko ditayangkan di tvN mulai 6 Juni 2018.\nSinopsis.\nDrama \"What's Wrong with Secretary Kim\" adolah drama bagenre komedi romantis nan rilis pado tahun 2018. Drama iko mancaritoan tantang suarang perempuan banamo Kim Mi-so nan karajo sabagai sekretaris pribadi \"CEO\" muda banamo Lee Young Joon. Mi-so alah karajo kurang lebih selamo sambilan tahun dan takanal sabagai pekerja nan ulet dan telaten. Young Joon marupakan tipe urang nan sangaik perfeksionis namun jugo narsis. Inyo maraso bahwa dirinyo sangat sempurna dengan ketampanan dan kekayaan yang dimiliki. Namun, suatu hari Mi-so mangajukan surat pengunduran diri, dan itu sangat mandadak bagi Young-joon namun inyo gengsi untuak batanyo.Sabalum resmi berhenti karajo, Mi-so harus mangajaan ka sekretaris baru tentang apo sajo pekerjaan nan harus dilakukan.\nYoung Joon maraso kahilangan sosok Mi-so. Hal iko karano inyo alah tabiaso karajo samo jo Mi-so. Young Joon pun penasaran apo alasan Mi-so kalua, padahal inyo indak ado malakukan kesalahan apopun. Samakin mancari panyabab pengunduran diri Mi-so, samakin Young Joon manyadari bahwa dirinyo suko jo Mi-so. \nPeringkat.\nPado tabel iko, marupokan peringkat tarandah dan marupokan peringkat tatinggi"}
{"id": "335879", "revid": "12718", "url": "https://min.wikipedia.org/wiki?curid=335879", "title": "Taman Nasional Komodo", "text": "Taman Nasional Komodo adolah taman nasional nan talatak di Provinsi Nusa Tenggara Timur dan dakek jo Pulau Sumbawa, Nusa Tenggara Barat. Taman ko tadiri ateh tigo pulau utamo yaitu Pulau Komodo, Pulau Rinca, jo Pulau Padar, sarato 26 pulau ketek lainnyo. Wilayah total dari taman nasional ko mancapai 1.733\u00a0km2 (603\u00a0km2 wilayah darek). \nTaman nasional ko partamo kali didirikan pado taun 1980 untuak malinduangi komodo jo tampek tingganyo. Kudian ditaruihan pulo untuak malinduangi binatang-binatang lain. Ado 277 spesies binatang nan marupokan papaduan antaro binatang Asia jo Australia, nan taddiri ateh 32 spesies mamalia, 128 spesies buruang, jo 37 spesies reptil. Ado pulo 253 spesies tarumbu karang jo 1000 spesies ikan. Pado taun 1991 taman ko ditatapkan sabagi Situs Warisan Dunia UNESCO.\nPado taun 2011, Taman Nasional Komodo tapiliah manjadi salah satu dari \"New7Wonders of Nature\" (\"7 Kaajaiban Alam Baru\").Kudian mandapek suaro paliang banyak. Taman Nasional Komodo tapiliah dek baragamnyo biota lauik di dalamnyo.\nSijarah.\nPado taun 1911, surang letnan Balando, Letnan J. K. H. van Steyn van Henbroek, malakukan panjalajahan di Pulau Komodo. Dari panjalajahannyo didapek foto jo kulik komodo nan dikirimnyo ka Peter Ouwens nan sangkek tu manjadi kurator di Kebun Raya Bogor. Peter Ouwens nan juo ilmuwan mambuek publikasi tantang komodo pado tulisan nan bajudul \"On a Large Species from The Island of Komodo\" pado taun 1912 inggo pulau sarato binatang ko tanamo di Eropa. Samanjak itu, mulai dilakukan palinduangan ka binatang sarato pulaunyo. Mulo-mulo pado taun 1915, Kasultanan Bima mangaluakan surek kaputusan untuak malinduangi komodo (\"Verordening van het Sultanat van Bima\"). Kudian upayo ko dilanjuikan dek Pamarintah Hindia-Balando inggo manatapkan kawasan suaka margasarwa pado taun 1927.\nPado taun 1980, status suaka margasatwa barubah manjadi taman nasional. Salanjuiknyo pado taun 1991, Taman Nasional Komodo manjadi Situs Warisan Dunia UNESCO. Sampai akhianyo di taun 2011, Taman Nasional Komodo manjadi salah satu dari \"New7Wonders of Nature\". \nPado taun 2019, Pamarintah Daerah Provinsi Nusa Tenggara Timur barencana untuak manutuik samantaro Taman Nasional Komodo sainggo indak bisa dikunjuangi untuak tujuan raun. Pemda maanggap hal iko paralu dilakukan untuak manaiakan populasi komodo nan mulai turun dek bakurangnyo binatang nan manjadi buruannyo. Salain itu, upayo ko dianggap paralu untuak mamparancak taman nasional sainggo manaiakan pandapatan daerah dari kunjuangan pariwisata. Upayo ko ditantang dek masyarakaik satampek dek upayo ko mambueknyo musti direlokasi padohal alah lamo tingga di sinan.\nPado taun 2020, Taman Nasional Komodo ditutuik dek adonyo Pandemi COVID-19. Panutupan ko alah dimulai dari Maret 2020 sampai Juni 2020. Pado patangahan Juni 2020, Balai Taman Nasional Komodo barencana ka mambukak baliak taman nasional, tapi jo skema pambatasan pangunjuang sairiang jo panerapan tatanan normal baru. untuak maambek pamindahan panyakik COVID-19.\nGeografi.\nTaman Nasional Komodo mambantang dari pasisia barat Flores, tigo pulau utamo (Komodo, Rinca, jo Padar), 26 pulau ketek, inggo parairan Selat Sape di dakek Sumbawa. Pulau-pulau ko barasa dari tanah volkanik. Daratannyo babatu-batu sarato babukik-bukik bulek jo katinggian inggo 735 m. Vegetasi padang rumpuik mandominasi taman nasional ko. Hutan-hutan rimbo masih dapek tasuo walau saketek dan hanyo ado di daerah bakatinggian di ateh 500 meter ateh pamukaan lauik dan manjadi rumah untuak tumbuahn-tumbuahan endemis katigo pulau utamo. \nIklim pulau-pulau ko condong kariang dan tamasuak dalam daerah nan paliang jarang dituruni hujan di Indonesia. Curah hujan tahunan antaro 800 mm inggo 1000 mm. Pado musim kamarau, antaro Mei inggo Oktober, suhu rato-ratonyo adolah 40\u00a0\u00b0C.\nFauna.\nKomodo (\"Varanus komodoensis\") marupokan fauna nan manjadi atraksi utamo di taman nasional ko. Kurang labiah ado 2.700-an ikua nan taseba di Pulau Komodo jo Rinca sarato pulau-pulau ketek di sakaliliangnyo, bahkan di pasisia barat Flores. Namun, populasi komodo dinyatokan punah di Pulau Padar.\nSalain komodo, ado baragam binatang di taman nasional ko. Walau baitu, karagaman binatang darek indak sabanyak binatang lauik. Binatang darek nan ado marupokan binatang endemik sarato papaduan antaro binatang Asia jo Auatralia. Binatang Asia rato-rato binatang mamalia, antaro lain ruso timor (\"Cervus timorensis\"), ciliang (\"Sus scrofa vittatus)\", cigak (\"Macaca fascicularis),\" kabau (\"Bubalus bubalis\"), jo musang (\"Paradoxurus hermaphroditus lehmanni)\". Samantaro binatang Australia nan tasuo kabanyakan reptil jo buruang, sarupo buruang gosong kaki-sirah (\"Megapodius reinwardt\"), kakaktuo gombak kuniang (\"Cacatua sulphurea\"), jo cucak timor (\"Philemon buceroides\"). Adopulo binatang endemik cando mancik komodo atau mancik rinca (\"Rattus rintjanus).\"\nBinatang lauik baragam jinihnyo di taman nasional ko. Paliang banyak tasuo di bagian timur laut pasisia Pulau Komodo dek ado banyak tarumbu karang di siko. Binatang lauik nan dapek tasuo, cando hiu paus, ikan mola, pari manta, pari alang, kudo lauik ketek, false pipefish, clown frogfish, cipuik lauik-indak bacangkang (nudibranchia), gurito cincin biru, porifera, duyuang, paus sperma, paus biru, lumbo-lumbo, jo paus omura."}
{"id": "335884", "revid": "577", "url": "https://min.wikipedia.org/wiki?curid=335884", "title": "Taman Sejarah Nasional Chaco Culture", "text": ""}
{"id": "335897", "revid": "12718", "url": "https://min.wikipedia.org/wiki?curid=335897", "title": "Kota Semarang", "text": "Kota Semarang adolah ibu kota provinsi sarato kota paliang gadang di Jawa Tengah, Indonesia. Kota ko juo manjadi kota metropolitan basamo Kendal, Demak, Ungaran, Kabupaten Semarang, Salatiga, jo Purwodadi jo akronim \"Kedungsepur\". Metropolitan Semarang jo manjadi kota metropolitan paliang gadang kalimo di Indonesia sasudah Jakarta, Surabaya, Medan, jo Bandung. Jumlah panduduaknyo mancapai 1,8 juta jiwa nan manjadikannyo kota paliang rami panduduak katujuah di Indonesia. Populasi kota ko didominasi urang Jawa jo jumlah urang Cino nan signifikan.\nDaulunyo, kota ko manjadi kota palabuahan utamo dek Hindia Balando untuak wilayah pasisia utara Jawa bagian tangah. Kini kota ko ditatapkan sabagai kota tujuan raun nan paliang barasiah di Asia Tenggara manuruik \"ASEAN Clean Tourist City Standard\" (ACTCS) untuak taun 2020 inggo 2022.\nSijarah.\nMulonyo wilayah Semarang masih sabantuak daerah pasisia nan manjadi muaro dari Kali Garang, Kali Kreo, jo Kali Kripik. Katigo batang aia ko maaliakan banyak endapan tanah nan mambuek dataran pasisia samakin laweh. Latak nan strategis manjadikannyo sabagai labuahan kapa untuak baniago pado maso Mataram Kuno.\nPado akhia abaik ka-15, Kyai Pandan Arang (Ki Ageng Pandanaran) dari Kasultanan Demak tibo di daerah Pulo Tirang untuak badakwah. Inyo manaruko kampuang jo sikolah islam. Di siko tampak dek inyo batang-batang pohon asam nan jarang. Dari situlah manjadi asa mulo namo \"Semarang\", dari duo kato bahaso Jawa, yaitu \"asem\" (asam) jo \"arang\" (jarang).\nSamakin lamo wilayah Semarang samakin rami jo bakambang manjadi pusek labuahan kapa jo niago Kasultanan Demak. Rami urang dari lua Jawa, cando urang Cino, Malayu, Arab, Persia, jo Eropa bamukim di siko. Pado pado 2 Mei 1547, Semarang dinaiakkan statusnyo manjadi wilayah nan satingkek jo kota jo bupati partamonyo Ki Agen Pandanaran II.\nPado taun 1676, Sunan Amangkurat II (Sultan Mataram) maagiah kontrol kota Semarang ka VOC dek pajanjian utang nan disyaraikkan. Pado taun 1705, Semarang sapanuahnyo manjadi kota miliak VOC dek Susuhan Pakubuwono I indak dapek malunasi utang. Sajak itu, samakin banyak urang Indo (Eurasia) nan tingga di Semarang dan bacampua baua jo urang Jawa inggo tabantuak bahaso Javindo.\nVOC nan mulai mangandalikan Semarang mambuek rakyaik indak sanang, sainggo VOC mandirikan benteng untuak malinduangi tampek mukim urang Indo. Benteng dibangun babantuak persegi limo jo ciek pintu di sisi selatan sarato ado limo minaro satiok suduiknyo. Daerah dalam benteng tadiri ateh kampuang Indo, Arab, jo Cino dan disabuik sabagai wilayah kota. Gareja Blenduk jo kantua pamarintahan manjadi puseknyo. Bangunan-bangunan dibangun jo arsitektur Balando dan taruih diparancak. Di lua benteng adolah pamukiman urang asali.\nPado maso Parang Jawa, pambangunan kota indak sadareh sabalunnyo. Banyak lahan nan diubah manjadi sawah. Pusek-pusek padok pun bapindah ka sapanjang aliran sungai nan manjadi pasa dan tampek basobok urang dari baragam asa.Pado 1847, dibuek jalan gadang ateh parintah Jendral Daendels. Jalan gadang ko maubungkan sadoalah kota di pasisia utara Jawa, tamasuak Semarang. Kudian dilanjuikkan jo proyek kareta api dek Balando nan maubuangkan Semarang jo daerah lainnyo pado akhia abaik ka-19. Orientasi padok urang urban pun barubah, dari sungai manjadi jalan. Daerah urban taruih bakambang sairiang panduduak makin rami dan padek sarato tataruko kampuang-kampuang baru.\nPado mulo abaik ka-20, tajadi wabah kolera jo tuberkulosis dek padeknyo kota jo kurangnyo higienitas kota. Pamarintah kudian mamparancak kota jo manyadiokan toilet umum, mamparancak drainase, sarato parencanaan pamukiman.\nPado 1917, konsep pamukiman sihaik dibuek di Candi Baru, Semarang Selatan. Konsepnyo dibuek jo mambagi pamukiman manuruik etnik sarato kelas sosial ekonominyo. Pamukiman tabagi-bagi tasabuik tatap saliang taubuang jo jalan, sarato fasilitas sanitasi, kasihatan, jo olahraga nan dapek dipakai umum. Manjalang 1919, ditambah tigo pamukiman lain jo konsep iko inggo dapek manampuang 55% paningkatan populasi di Semarang.\nKota Semarang juo manjadi pusek pamarintahan pantiang untuak Hindia Balando di Jawa bagian tangah. Pado taun 1914, adalah ado kantua babarapo konsulat nagara sahabat dari Balando, antaro lain Amerika Serikat, Belgia, Denmark, Parancih, Inggirih, Italia, Norwegia, Jerman, jo Thailand. Pado taun 1926 ibu kota Provinsi Jawa Tengah (maso Hindia-Balando).Pado taun 1942, Semarang diduduaki Tantara Japang. Sangkek itu, Semarang dipimpin gubernur militer jo duo wakil gubernur militer. Salah satu wakilnyo adolah urang satampek. Sasudah Indonesia mardeka, Semarang juo manjadi tampek parang Tantara Indonesa malawan Japang pado Oktober 1945. Kudian kota ko juo dijadikan ibu kota Provinsi Jawa Tengah.\nPamarintahan.\nKota Semarang dipimpin dek wali kota, sarato Dewan Perwakilan Rakyat Daerah (DPRD). Wilayahnyo tabagi manjadi 16 kecamatan jo 177 kelurahan. Kecamatan paliang laweh yaitu Kecamatan Mijen nan mancapai 57,55 kilometer persegi. Samantaro kecamatan paliang sampik yaitu Kecamatan Semarang Selatan, nan hanyo 5,93 kilometer persegi. Sacaro umum, Kota Semarang tabagi manjadi limo daerah urbang, yaitu Semarang Pusek, Semarang Timur, Semarang Barat, Semarang Selatan, jo Semarang Utara.\nPanduduak.\nKota Semarang paliang banyak diuni dek urang Jawa, kudian diikuti urang Cino, India, Arab, sarato etnik lainnyo nan minoritas. Samantaro agamo nan paliang dominan dianuik adolah Islam.\nSemarang marupokan kota nan rami jo populasi urang Cino, nan mancapai 4-5% populasi. Bak cando daerah lainnyo di Jawa Tengah, urang Cino dapek bacampua baua jo urang Jawa sarato mangecek jo bahaso Jawa sajak ribuan taun nan lalu. Urang Cino paliang rami mauni Kampuang Cino nan disabuik \"Kampung Pecinan Semawis\". Urang Cino pun turuik bapangaruah dalam kuliner jo budaya di Kota Semarang."}
{"id": "335900", "revid": "577", "url": "https://min.wikipedia.org/wiki?curid=335900", "title": "Gunuang Semeru", "text": "Gunuang Semeru adolah gunuang api tatinggi di Pulau Jawa."}
{"id": "335906", "revid": "51", "url": "https://min.wikipedia.org/wiki?curid=335906", "title": "Inka Christie", "text": "Rinni Chries Hartono atau labiah dikatahui sabagai Inka Christie () iolah saurang panyanyi Indonesia nan badarah Sunda."}
{"id": "335907", "revid": "51", "url": "https://min.wikipedia.org/wiki?curid=335907", "title": "Nissa Sabyan", "text": "Khoirunnisa atau labiah dikatahui sabagai Nissa Sabyan () iolah saurang panyanyi jo palakon Indonesia."}
{"id": "335908", "revid": "51", "url": "https://min.wikipedia.org/wiki?curid=335908", "title": "Muammar Z.A.", "text": "Qari Muammar Zainal Asyikin (; ) marupokan saurang Qari senior jo Hafiz internasional."}
{"id": "335909", "revid": "51", "url": "https://min.wikipedia.org/wiki?curid=335909", "title": "Sulis", "text": "Sulistyowati atau labiah dikatahui sabagai Sulis () marupokan saurang panyanyi jo palakon Indonesia."}
{"id": "335913", "revid": "51", "url": "https://min.wikipedia.org/wiki?curid=335913", "title": "Al-Bayan (majalah)", "text": ""}
{"id": "335914", "revid": "51", "url": "https://min.wikipedia.org/wiki?curid=335914", "title": "Al-Munir (majalah)", "text": ""}
{"id": "335915", "revid": "51", "url": "https://min.wikipedia.org/wiki?curid=335915", "title": "Aboean Goeroe-Goeroe (majalah)", "text": "Majalah Aboean Goeroe-Goeroe tabik patamo kali 1927 dek penerbitan \"Agam\" di Fort de Kock untuak perkumpulan Aboean Goeroe-Goeroe. Majalah iko marupoan \"orgaan oentoek pemadjoekan onderwijs, bahaso, jo bangsa\". Penerbitannyo sampai pado taun 1931.\nKini ko, sabagian eksemplar \"Aboean Goeroe-Goeroe\" asli tasimpan di Universitas Leiden, Belanda."}
{"id": "335916", "revid": "51", "url": "https://min.wikipedia.org/wiki?curid=335916", "title": "Sumatra Courant", "text": "Sumatra Courant: Niuws Handels en Advertentieblad adolah sabuah surek kaba mingguan nan babahaso Balando nan tabik di kota Padang dari tahun 1859 inggo taun 1900. Surek kaba ko mamuek paristiwa lokal jo carito, barito dagang, jo iklan. \"Sumatra Courant\" adolah surek kaba patamo nan tabik di Pulau Sumatera.\nSijarah.\n\"Sumatra Courant\" didirian dek L.N.H.A. Chatelin, surang pamilik toko buku di Padang pado tahun 1859. Pado maso didirikan, Chatelin lansuang nan mengelola surek kaba ko, walaupun alun bisa tabik sacaro rutin. Satalah babarapo lamo, H.A. Mess maambiak aliah kapamilikan koran ko, dan Chatelin manjadi pamimpin redaksi. Di bawah pimpinan Mess, \"Courant\" tabik rutin tiok duo hari. Sajak 1878, Chatelin kalua dari redaksi."}
{"id": "335918", "revid": "879", "url": "https://min.wikipedia.org/wiki?curid=335918", "title": "Oetoesan Melajoe", "text": "Oetoesan Melajoe (EYD: Utusan Melayu) adolah sabuah surat kabar di Padang nan mulai tabik pado tahun 1912. Surek kaba ko dipimpin dek Datuk Sutan Maharadja dan dicetak dek Pertjetakan Orang Alam Minangkabau di Pasa Gadang. Surek kaba ko marupoan salah satu surek kaba patamo nan ditabikkan dek pribumi Indonesia.\n\"Oetoesan Melajoe\" umumnya mamuek barito-barito dagang, pandidikan, agamo, jo carito-carito. Walaupun disabuik surek kaba harian, \"Oetoesan Melajoe\" tabik tigo kali saminggu, pado hari Salasa, Kamih, jo Sabtu.\n\"Oetoesan Melajoe\" dianggap salah satu institusi pers nan baparan pantiang dalam masyarakat pado zaman itu."}
{"id": "335921", "revid": "12718", "url": "https://min.wikipedia.org/wiki?curid=335921", "title": "Bungker Japang Gunuang Pangilun", "text": "Bungker Japang Gunuang Pangilun atau Lubang Japang Gunuang Pangilun adolah salah ciek kawasan patahanan Japang katiko manjajah Indonesia nan barado di kota Padang, Sumatra Barat pado era Parang Dunia II, khususnyo sakitar tahun 1942-1945. Bangunan patahanan Japang iko barado di kawasan bukik gunuang pangilun. Kondisi area nyo nan barado di ateh bukik marupoan kondisi nan sangaik sasuai untuak patahanan sarato jo mangawasi kawasan panduduak nan barado di bawahnyo katiko itu. Salain itu di puncak bukik dapek pulo mancaliak pasisia pantai baraik Padang dan kota Padang secaro manyaluruah. Kawasan patahanan Japang di gunuang pangilun iko punyo duo bungker jo ampek terowongan.\nSijarah.\nPado maso pandudukan Japang (1942-1945) di daerah Sumatera Barat, khususnyo Padang jo Bukittinggi basato jo sakitaranyo dianggap sabagai daerah nan sangaik strategis. Kota Padang katiko itu marupoan pusek ibu kota jo jalur palabuahan nan cukuik strategis. Dari Kota Padang dapek dipantau siapo sajo musuah nan akan masuak ka dalam wilayah Sumatra Barat dan dapat pulo bajago-jago guno manghalaunyo. Dek karano itu, mako dibangun babagai jinih bangunan patahanan dengan memanfaaikan tanago karajo pribumi (Romusa). Mancaliak bantuak bangunannyo, tampek iko hanyo dijadiaan sabagai tampek palindungan komando patahanan di sakitar daerah pasisia barat pantai Padang, dengan asumsi karano indak tadapek \"spy hole\" atau lubang untuak manembak. Sebagai salah ciek komplek patahanan tentara Japang nan maliputi Pulau Sumatera, khusus di sakitar Kota Padang, banyak sakali dibangun lubang-lubang atau terowongan bawah tanah, bunker, sarato \"pillbox\". Salah ciek bangunan basijarah bukti bakuasonyp tentara Japang khususnyo di pusek Kota Padang adolah bungker Japang gunuang pangilun. Bungker Jepang atau Lubang Japang gunuang pangilun iko marupoan salah ciek cagar budaya nan manjadi saksi kabaradoan jo panguasoan tentara Japang khususnyo di Provinsi Sumatera Barat.\nTampek.\nKawasan Bungker Japang iko barado di sabuah bukik nan ado di Kota Padang. Bukik tasabuik barado di sabelah timur Kota Padang atau labiah tapeknyo barado di Kecamatan Nanggalo Kota Padang. Lokasinyo nan barado di pusek Kota Padang mambuek jalan manuju ka sinan atau kawasan tasabuik indaklah payah. Manuju ka kawasan tasabuik dapek jo kandaraan roda duo maupun kandaraan roda ampek. Untuak kandaraan hanyo dapek sampai di kaki bukik sajo. Di kaki bukik tasabuik marupoan perkampungan warga satampek. Untuak malanjuikan pajalanan maliek Bungker Japang tasabuik mako pajalanan salanjuiknyo ditampuah jo caro bajalan kaki manyusuri bukik tasebuik hinggo sampai ka ateh bukik. Barikuik ko urutan ruangan nan dijadian sabagai basis patahanan Japang mulai dari nan lataknyo paliang bawah hinggo nan lataknyo di puncak bukik.\nKaadaan.\nBungker Gunuang Pangilun I.\nSacaro umum, kaadaan bangunan iko alah ancua jo rusak. Potongan-potongan objek nan masih tasiso hanyo pado bagian mungko. Jalan masuak objek iko tadapek disabalah sisi utara-salatan, kamudian bangunan iko hanyo punyo saketek bagian dindiang. Mancaliak kondisi potongan bangunan nan masih tasiso, dipakiroan bungker iko punyo pintu masuak pado bagian balakang atau arah sisi barat jo arah madok bangunan iko mamadok ka arah sisi timua.\nBungker Gunuang Pangilun II.\nKondisi bangunan iko relatif masih utuah, namun sabahagiannyo alah tatimbun dek tanah. Bangunan nan masih dapek dicaliak dipakiroan marupoan pintu masuak pillbox atau bungker. Objek ko babantuak kotak ampek pasegi panjang nan punyo ukuran panjang 5,04 meter leba 85\u00a0cm. Sadangkan katinggian bangunan dari pamukaan tanah adolah 85\u00a0cm. Katabalan bangunan iko adolah 42\u00a0cm. Lorong nan dipakiroan sabagai pintu masuak iko barado pado sisi utara nan mangarah ka sisi salatan. Dipakiroan pado bagian dalam bangunan masih tadapek sabuah ruangan nan daulunyo dijadian sabagai tampek palinduangan.\nLubang Japang Gunuang Pangilun I.\nBangunan iko marupoan bangunan barupo tarowongan nan malintang dari sisi timua hinggo sisi baraik. Arah hadap pintu masuak dari tarowongan iko barado disubalah sisi timua. Bangunan iko babantuak satangah lingkaran nan punyo diameter atau leba pintu 0,9 meter. Bangunan tasabuik dibuek jo bahan coran semen nan punyo taba dindiang 12\u00a0cm. Pado bagian dalam lubang iko tadapek sabuah ruangan nan babantuak ampek pasegi panjang. Meliek tata latakannyo, salain bafungsi sabagai lubang palinduangan, bangunan iko difungsian pulo untuak manangkok musuah jo untuak mangamankan garih balakang patahanan.\nLubang Japang Gunuang Pangilun II.\nLubang Japang Gunuang Pangilun II barado pado sisi baraik pabukitan. Bangunannyo barupo tarowongan nan dibuek dilereang bukik, nan indak mamakai semen. Pado bangunan iko tadapek tigo buah pintu masuk nan manuju ka lubang atau tarowongan. Namun kiniko, salah ciek pintu nan masih dapek dicaliak hanyo tadapek pado sisi baraik bukik, nan kaadaannyo alah tatimbun dek tanah. Pintu masuak iko dipakiroan babantuak satangah lingkaran, nan punyo leba diameter 1,2 meter jo tinggi nan masih tasiso kiniko iolah hanyo 30\u00a0cm. Pado bagian dalam tarowongan atau lubang iko tadapek sabuah ruangan baukuran 2 meter x 3 meter barado tapek di bagian tangah bukik. Selanjuiknyo dari ruangan iko tadapek pulo duo tarowongan lain nan tahubuang jo pintu masuak lainnyo pado sisi utara jo timua.\nLubang Japang Gunuang Pangilun III.\nBangunan iko barupo lorong atau tarowongan nan dibuek jo caro manggali lereang bukik nan babahan tanah cadas. Pangarajoan objek ko dilakuan indak mamakai pakuatan struktur dindiang jo atok tarowongan. Bangunan iko punyo arah madok ka salatan atau mamadok ka jalan kampuang lereang. Pintu objek iko babantuak satangah lingkaran nan punyo diameter atau leba 80\u00a0cm jo tinggi 1,38 m. Panjang kasaluruahan jo arah tarowongan iko indak dikatahui sacaro pasti sabab pado kadalaman 13,5 m, tadapek aia nan mangganang di dalam lubang. Pado bagian lorong atau tarowongan nan babelok ka sisi baraik tadapek sabuah ruangan. Bangunan iko dipakiroan bangunan nan manjadi tampek palinduangan atau panyimpanan logistik jo amunisi.\nLubang Japang Gunung Pangilun IV.\nBangunan iko barupo tarowongan atau lubang nan manembus bukik nan punyo pintu masuak babantuak satangah lingkaran baukuran leba 1 meter jo tinggi 1,4 meter. Objek iko punyo arah madok ka arah salatan. Sacaro umum, lubang tarowongan iko dibuat jo caro manggali lereang bukik nan babahan tanah cadas. Adopun dindiang jo atok objek ko indak mamakai semen atau tabantuak sacaro alami dari gunduaan tanah. Lorong atau tarowongan iko punyo panjang 17 m nan babantuak luruih, dan selanjuiknyo babelok ka arah kida atau arah baraik. Alum dikatahui barapo panjang tarowongan kasaluruahan.\n\"Battery\" Gunuang Pangilun.\n\"Battery\" Japang gunuang pangilun marupoan sabuah struktur patahanan indak punyo atop atau bangunan nan tabukak. Bangunan iko barado dibagian paliang ateh bukit nan babahan coran semen. Sacaro umum, struktur bangunan iko punyo katabalan dindiang 25\u00a0cm. Pado bagian mungko objek babantuak lingkaran nan ba diameter 8 meter jo tinggi dari tanah 74\u00a0cm. Dipakiroan dindiang nan manyarupoi paga malingka iko marupoan tampek palinduangan dari sarangan musuah. Pado sisi baraik jo timua struktur iko tadapek masiang-masiang sabuah lubang ketek nan dipakiroan sabagai tampek kalua masuak. Salain itu, struktur iko tahubuang pulo jo sabuah bangunan ba atok coran semen pado sisi subalah salatan nan punyo tinggi 3 meter, nan posisi bagian atok nan tatimbun tanah atau bawah tanah. Adopun panjang kasaluruahan bangunan iko diukua dari sisi utara ka sisi salatan adolah 15,82 meter. Maliek bantuak struktur sarato referensi babagai sumber pado maso perang dunia kedua, dipakiroan bangunan iko dijadian sabagai tampek \"battery artileri\" atau tampek malatakan sanjato atau mariam nan bafungsi sabagai panangkih sarangan udaro nan dilatakan pado bagian tangah lingkaran. Kasimpulan iko didukuang dek latak strukturnyo nan barado diateh puncak bukik, dimano dari posisi iko dapek dicaliak kondisi Kota Padang jo pantai barat sacaro jaleh."}
{"id": "335929", "revid": "6711", "url": "https://min.wikipedia.org/wiki?curid=335929", "title": "Stand Up Comedy Indonesia Kompas TV", "text": "Stand Up Comedy Indonesia (SUCI) adolah acara kompetisi malawak surang atau \"stand up comedy\" nan diikuiki dek palawak tungga berbakat lewat hasil pamiliahan dari kasado wilayah di Indonesia nan diadoan dek Kompas TV. Acara iko babeda jo Stand Up Comedy Show nan diadoan dek Metro TV nan formatnyo \"entertainment show\". Jo slogan \"Let's Make Laugh!\", acara kompetisi iko adolah kompetisi \"stand up comedy\" partamo di Indonesia nan ditayangan dek stasiun televisi. Dek karano itu, acara iko dianggap pulo jadi tolak ukua pancapaian karier tatinggi untuak mayoritas palawak tungga khususnyo palawak tungga di saluruah Indonesia kalau bisa tampil jadi kontestan/ finalis di acara kompetisi iko dan sabagai patokan untuak acara pado stasiun TV nan lain jo format nan sarupo.\nLata balakang.\nIde acara iko timbua sairiang jo mulai populernyo \"stand up comedy\" di Indonesia di tahun 2010. Pandji Pragiwaksono dan Raditya Dika, nan tanamo manjadi pelopor dalam pangenalan \"stand up comedy\" di Indonesia supakaik untuak mambuek program kompetisi \"stand up comedy\" partamo di salah ciek stasiun TV swasta. Hal iko dek karano alun banyak TV nan manayangan \"stand up comedy\" sacaro langsuang. Mako dari itu, Pandji, Raditya Dika, Indro Warkop basamo jo Indra Yudhistira, salah surang produser nan jo sutradara program komedi di Kompas TV mambuek acara \"stand up comedy\" batema kompetisi partamo di Indonesia. Pado mulonyo Pandji dan Raditya Dika batindak manjadi pambaok acara, sadangkan Indro dikawanan samo Butet Kertaradjasa dan Astrid Tiar untuak manjadi juri kompetisi. Pado panyelenggaraan salanjuiknyo, Raditya Dika manjadi juri basamo Indro Warkop, sadangkan Pandji tatap manjadi pambaok acara baturuik-turuik dikawani juara kompetisi musim sabalunnyo. Acara iko dimulai pado tahun 2011 dan tayang satiok hari Satu pukua 20.00 WIB. Sudah tu di musim ka-2 manjadi satiok hari Minggu di jam nan samo. Sajak musim ka-4 pado tahun 2014 tayang satiok hari Kamih pukua 22.00 WIB jo wakatu tayang ulang satiok hari Minggu pukua 15.00 WIB, meskipun sempat pindah jam tayang pado jam 20.00 WIB di musim ka-6. Pado musim ka-7 tahun 2017, ditayangan satiok hari Jumaik pukua 22.00 WIB jo tayang ulang satiok hari Minggu pukua 15.00 WIB. Acara iko alah masuak ka musim ka-8 pado tahun 2018 dan tayang satiok hari Sabtu pukua 19.00 WIB.\nFormat acara.\nFormat acara iko mulonyo adolah 13 urang palawak tungga atau komika nan alah tapiliah malalui audisi di 4 kota gadang yaitu Surabaya, Yogyakarta, Bandung, dan Jakarta (Medan ikuik maadoan audisi di musim partamo, sainggo ado 5 kota). Pado musim ka-3 jumlah urang nan sato batambah manjadi 18 komika. Sudah tu pado musim ka-4 salain 4 kota nan alah disabuikkan, tabukak pulo audisi di Medan, Padang, jo Denpasar nan nantinyo 20 komika tapiliah akan bajuang dalam babak \"Pre Show\" untuak mancari komika finalis nan nantinyo manjadi 16 komika. Dan musim ka-5 audisi tabukak pulo di Pontianak, Pekanbaru dan Makassar (pada musim ka-5 audisi indak diadoan di Medan). Samo seperti sabalunnyo, diadakan pulo babak \"Pre Show\" dari 24 komika tapiliah sainggo beko ado 16 komika pulo baliak nan berhak tampil di putaran final. Pado musim ka-6, audisi baliak hanyo diadoan di 5 kota gadang yaitu Surabaya, Yogyakarta, Semarang (partamo kali maadoan audisi SUCI), Medan (maadoan baliak audisi SUCI), dan Jakarta. Pado musim ka-7, audisi diadoan lewat \"audisi digital\" lewat Youtube dan audisi umum. Hanyo duo kota sajo nan maadoan audisi umum, yaitu Surabaya dan Jakarta. Dalam putaran final atau \"Babak Show\", para komika akan bajuang dalam ba-\"stand up comedy\" basamo tema dan tantangan nan babeda dalam tiok minggunyo, wakatu nan diagiahan untuak malawak adolah antaro 3 hinggo 7 minik. Proses panilaiannyo dilakukan dek tigo urang juri plus ciek urang juri tamu nan manjadi bintang tamu show dan nan mandapek akumulasi nilai tarandah akan di \"close-mic\" (eliminasi).\nDaftar pembawa acara.\nKeterangan:\nDaftar juri.\nKeterangan:\nBabak-babak.\nAudisi.\nAudisi pado mulonyo diadoan di 4 kota gadang yaitu bauruikan dari Surabaya, Yogyakarta, Bandung, dan berakhir di Jakarta, sabalunnyo kota Medan pernah menjadi kota ka-5 yang maadoan audisi di musim partamo dan indak ditunjuak baliak duo musim sasudahnyo. Peserta nan tibo ka audisi harus mambaok persyaratan nan alah ditantuan sarato tampil ba \"stand up comedy\" salamo 3 minik. Peserta nan dinyatoan lolos akan diagiah \"Golden Ticket\" dek juri. Sasudah itu, untuak peserta nan alah mandapek \"Golden Ticket\" akan dihubuangi dek pihak Kompas TV untuak dapek lanjuik ka babak \"Pre Show\"/\"Show\".\nPado musim ka-4, salain 4 kota nan alah disabuikan nan manjadi kota utamo audisi, dibukak pulo audisi di 3 kota gadang lainnyo yaitu baliak ka kota Medan, basamo jo kota Padang dan Denpasar. Sahinggo ado 7 kota tampek dilaksanakannyo audisi SUCI Kompas TV. Sasudah itu di musim ka-5, audisi diadoan baliak di 7 kota, yaitu salain 4 kota utamo 3 kota gadang lainnyo ditunjuak untuak maadoan audisi yaitu Pontianak, Makassar, dan Pekanbaru. Untuak musim ka-6, audisi diadoan di 5 kota se baliak, di mano 3 kota utamo yaitu Surabaya, Yogyakarta, dan Jakarta tetap maadoan audisi. Samantaro kota Bandung digantian samo kota Semarang dan kota Medan nan baliak sabagai panyalanggaro audisi. Pado musim iko ado duo format audisi yaitu \"Big Audition\" dan \"Small Audition\". \"Big Audition\" diadoan di Surabaya, Semarang, dan Jakarta jo jumlah peserta nan indak dibatehi, samantaro \"Small Audition\" diadoan di Yogyakarta dan Medan jo jumlah peserta nqn dibatehi maksimal 100 peserta dan diadoan di salah ciek cabang KFC di duo kota tasabuik. Khusus untuak \"Big Audition\" salain \"Golden Ticket\" untuak nan berhasil lolos balaku pulo \"Second Chance Ticket\", yaitu tiket untuak peserta nan alun berhasil lolos di salah ciek lokasi \"Big Audition\" namun materi dan penampilannyo dinilai rancak dek juri, sahinggo mereka masih diagiah kesempatan baliak oleh para juri untuak mengikuti audisi baliak di lokasi paliang lambek sahari sasudah audisi reguler salasai dilaksanakan. Plus diadoan \"Special Hunt\" di 5 kota audisi dek para juri untuak mancari komika yang marupoan tokoh nan sukses dibidangnyo nan acok pulo ba \"stand up comedy\" untuak berkesempatan marasoan pangguang SUCI Kompas TV, tantunyo jo ikuik audisi di hadokan para juri.\nPado musim ka-7, audisi tabagi manjadi duo yaitu audisi digital dan audisi umum. Audisi digital atau \"wild card\" diadoan dengan mangunggah video penampilan \"stand up comedy\" sasuai durasi jo syaraik nan alah ditantuan ka akun Youtube. Peserta audisi nan videonya tapiliah akan dipanggia untuak ikuik audisi umum jo ndak paralu harus ikuik antrean peserta lainnyo nan ikuik audisi umum. Samantaro audisi umum adolah audisi nan diadoan bantuak biasonyo jo syaraik nan alah ditantuan di hadokan juri. Hanyo duo kota nan maadoan audisi umum kali ko, yaitu Surabaya dan Jakarta. Khusus untuak audisi umum di Jakarta, ndak hanyo peserta yang lolos audisi digital se yang diagiah keistimewaan untuak bisa langsuang audisi di hadokan juri. Peserta nan ikuik dalam acara-acara nan diadoan Kompas TV seperti \"Study Tour (Tour SUCI 6)\" dan \"KFC Jagonya Comic\" sarato manjadi pamanang dalam acara tasabuik indak pulo harus mengantre untuak ikuik audisi umum. Konsep iko tetap dilanjuikan pado musim salanjuiknyo yaitu musim ke-8. Bedanyo \"wild card\" diadoan melalui akun Instagram di ma pesertanyo hanyo mambuek \"one liner\" maksimal 1 menit sasuai durasi video maksimal, dan nan tapiliah akan dipanggia untuak ikut audisi umum dan indak harus ikuik antrean peserta lainnyo nan ikuik audisi umum.\nMusim ka-9 manjadi pelaksanaan audisi tapanjang, karano diadoan basamoan jo pandemi COVID-19 nan mainggoki saluruah dunia, indak takacuali di Indonesia. Bamulo di tahun 2020, format audisi dibagi manjadi 2 yaitu audisi mini (\"mini audition\") dan audisi gadang (\"big audition\"). Audisi mini iko disabuik pulo namonyo jadi audisi \"comic hunt\", nan diadoan di 8 kota gadang antaro lain Semarang, Medan, Bandung, Ambon, Yogyakarta, Makassar, Banjarmasin, dan Palembang. Samantaro audisi gadang (\"big audition\") diadoan di Surabaya dan Jakarta bantuak duo musim sabalunnyo. Untuak audisi mini, peserta tapiliah di audisi iko akan diikuiksaratokan di audisi gadang untuak mandapekan \"golden ticket\" nan caronyo tampil ditonton dek juri utamo (juri untuak audisi mini adolah sajumlah komika nan alah tasabuik dan bara urang diantaronyo adolah alumni SUCI sabalunnyo seperti Awwe, Gilang Bhaskara, Rigen, dan Indra Jegel). Peserta nan bisa manunjuakkan penampilan paliang rancak di audisi mini akan mandapekan \"silver ticket\", jo keuntungan katiko masuak ka audisi gadang mereka akan langsuang masuak ka ruang audisi bahadokan langsuang jo juri audisi gadang tanpa harus mengantre jo peserta audisi gadang biaso nan ka disariang talabiah dahulu dek juri pado audisi mini untuak mandapekan \"silver ticket\" sabagai jalan untuak tampil audisi ditonton dek juri audisi gadang. Audisi mini diadoan sajak dari Februari 2020 nan kamudian basamoan jo pelaksanaan audisi di Banjarmasin dan Palembang di bulan Maret 2020, pandemi COVID-19 mulai menyebar di Indonesia meskipun pelaksanaan audisi mini di duo kota tarakhia bajalan lanca. Hal iko mambuek pelaksanaan audisi gadang akhirnya diundur maikuik jo kebijakan dari pemerintah, tamasuak jo adonyo PSBB di Jakarta. Sasudah diraso kondusif, format audisi gadang akhianyo diubah dari nan mulonyo di Surabaya dan Jakarta diadoan sacaro daring dan diubah manjadi audisi Indonesia Barat sabagai pangganti Jakarta, sudah tu audisi Indonesia Timur sabagai pangganti Surabaya jo kuota peserta audisi nan alah ditantuan. Untuak partamo kalinyolah audisi SUCI Kompas TV diadoan sacaro daring (via aplikasi Zoom) jo dimonitor dan ditonton dek juri dalam audisi mini basamo jo juri audisi gadang yaitu Pandji Pragiwaksono, Raditya Dika, dan Abdel Achrian di studio Kompas TV.\nPada musim ka-1 dan ka-2, 13 besar komika berhak tampil di babak \"Show\" SUCI Kompas TV. Sudah tu di musim ka-3 jumlah peserta batambah manjadi 18 besar komika. Pado musim ka-4 dan ka-5 diperkenalkan babak \"Pre Show\", di mana peserta nan alah dipanggia pihak Kompas TV untuak tampil ditantang untuak \"open mic\" di hadokan 2 juri jo durasi nan alah ditantuan. Peserta yang berhasil akan lolos ke babak \"Show\" sebagai finalis sesungguhnya. Total peserta SUCI musim ke-4 dan ke-5 pada babak \"Show\" adalah 16 besar komika. Khusus untuk musim ke-5, hanya 14 kontestan yang lolos ke babak \"Show\" melalui babak \"Pre Show\". Sementara 2 komika lagi diambil dari kompetisi Liga Komunitas Stand Up (LKS), di mana 2 komika tersebut merupakan komika terbaik dari masiang-masiang tim komunitas nan balago di \"grand final\" LKS. Sahinggo mereka langsuang mandapek \"Golden Ticket\" ka babak \"Show\" tanpa harus ikuik audisi dan babak \"Pre Show\". Pada musim ke-6, babak \"Pre Show\" ditiadoan sahinggo ado 16 besar komika tapiliah untuak langsuang tampil di babak \"Show\". Dan khusus di musim iko, 13 urang komika barasa dari komika jebolan komunitas daerah melalui audisi reguler jo 3 orang komika lainnya merupakan hasil audisi \"Special Hunt\" nan dilakukan dek para juri pado maso audisi reguler. Samo jo musim sabalunnyo, di musim ke-7 tapiliah pulo 16 komika nan lolos lewat audisi umum/reguler di mana di antaro komika finalis ado pulo nan barasa dari audisi digital jo pemenang event-event \"stand up comedy\" nan diadoan Kompas TV satahun sabalunnyo. Hal iko balanjuik di musim ka-8 namun hanyo 15 komika tapiliah nan lolos baik dari audisi umum maupun audisi digital.\nSyaraik kontestan.\nJikok alah manyiapkan sagalo syaraik-syaraik nan alah disabuikan, peserta bisa langsung mendatangi tempat audisi dan mendaftarkan diri. Pendaftaran juga bisa dilakukan \"online\" di situs Kompas TV lalu bukti pendaftaran dicetak sebagai bukti dan dibaok sarato persyaratan nan lah disabuikan waktu hendak mandaftar audisi. Pendaftaran dibukak dari jam 09.00 hinggo jam 12.00 waktu satampek.\nPre Show/Preliminary Show.\nBabak iko baru diadoan di penyelenggaraan musim ka-4 tahun 2014, karano banyaknyo komika nan punyo kriteria layak untuak tampil di babak \"Show\". Komika tapiliah nan alah lolos audisi dan alah dihubuangi dek pihak Kompas TV masiang-masiang diagiah kesempatan untuak \"open mic\" partamo kalinyo di pangguang SUCI Kompas TV di hadokan 2 juri utamo yaitu Indro Warkop dan Raditya Dika dengan durasi nan alah ditantuan. Maingek jumlah komika nan dipanggia, para komika akan dibagi menjadi 2 kelompok dalam tampil \"open mic\". Tantunyo bagi beberapa komika jo nilai tatinggi nan manuruik juri layak untuak lanjuik akan langsuang lolos ka babak \"Show\" sabagai finalis resmi SUCI. Samantaro untuak beberapa komika jo nilai tarandah dan alun mampu mamanuahi ekspektasi juri akan tereliminasi atau \"close mic\".\nPado mulo \"Pre Show\" di musim ka-4, ado 20 komika nan tapiliah maikuiki babak iko. Mereka berkompetisi hinggo manjadi 16 besar komika, nan artinyo 4 urang komika dengan nilai tarandah (3 komika dan 1 komika dari masiang-masiang kelompok) otomatis akan \"close mic\". Lalu di musim ka-5, ado 24 komika nan tapiliah ikuik \"Pre Show\". Berbeda jo musim sabalunnyo, hanya 14 komika nan ka balanjuik ka babak \"Show\". Di mana 10 komika jo nilai tarendah (4 komika dan 6 komika dari masiang-masiang kelompok) otomatis akan \"close mic\".\nDaftar finalis.\nNamo finalis diurutkan sasuai jo paringkek wakatu kompetisi, mulai dari juara/pamanang hinggo nan pulang/taeliminasi partamo kali. Informasi tambahan adolah kota asa finalis, komunitas Stand Up Indo tampek finalis bagabuang (kok ado), dan kota tampek audisi di mano finalis-finalis lolos.\nKeterangan:\nPeserta Pre Show/ Preliminary Show.\nNamo-namo di bawah iko adolah palawak-palawak tungga atau komika nan barasia masuak ka Babak \"Pre Show\" Stand Up Comedy Indonesia, tapi alun rasaki untuak lolos sabagai finalis ka Babak Show (\"Pre Show\" diadokan di SUCI 4 dan SUCI 5).\nKatarangan:"}
{"id": "335938", "revid": "4250", "url": "https://min.wikipedia.org/wiki?curid=335938", "title": "Urang Antaifas", "text": "Urang Antaifasi (Malagasi: \"Antaifasy\") adolah suatu kalompok etnik di Madagaskar nan tingga di Pasisi Tinggaro Madagaskar sakita Farafangana. Dulu, Urang Antaifasi banyak nan manjadi nalayan dan patanak, banyak Antaifasi nan dipakso manjadi buruah pakso (\"fanampoana\") dan dibaok ka Antananarivo sabagai budak di bawah katantuan dari Karajoan Imerina pado abad ka-19. Dulu, Antaifas dipacah ka dalam tigo kalompok, satioknyo dipimpin saurang rajo nan bapegang kapado adaik nan lamo. Kironyo, sabanyak 150.000 Antaifasi tingga di Madagaskar pado tahun 2013."}
{"id": "335939", "revid": "4250", "url": "https://min.wikipedia.org/wiki?curid=335939", "title": "Urang Antaimoro", "text": "Urang Antaimoro adolah sabuah kalompok etnik di Madagaskar nan banyak bamukim di Manakara and Farafangana. Bajumlah sabanyak 500.000 urang, etnik iko dulunyo bahubuangan jo padagang Arab nan baasa dari Makah pado abaik ka-14 atau abaik ka-15. Wakatu tingga di Madagaskar, Urang Arab iko mamualafkan Urang Antaimoro; tatapi Agamo Islam bacampua jo adaik satampek mambuek suatu sinkretisme nan baru bagi Urang Antaimoro. Walaupun bantuak itu, larangan dalam Agamo Islam tetap dipatahankan bantuak \"fady\" nan baisi larangan mamakan babi. Pado abaik ka-16, sabuah Karajoan Antaimoro dibantuak, mangganti kuaso Zafiraminia, nan bakuturanan dari Urang Arab juo. \n\"Antaimoro\", dalam Bahaso Malagasi, baarti \"urang pasisi\". Urang Antaimoro banyak bamukim di pasisi tinggaro, paliang banyak di Manakara jo Farafangana. Urang Antaimoro adolah katurunan nan bacampue dari Urang Muslim nan bamukim di Madagaskar pado abaik ka-14 dan bakawin jo urang-urang asli satampek. Pado tahun 2013, jumlah Urang Antaimoro dipakiroan sabanyak 500.000 urang. Walaupun ado nan mamauikkan Urang Antaimoro jo Urang Arab, tapi sabagian ilimuwan manolak dan mangecek Urang Antaimoro bahubuangan jo urang-urang dari Pasisi Swahili. "}
{"id": "335940", "revid": "4250", "url": "https://min.wikipedia.org/wiki?curid=335940", "title": "Urang Antaisaka", "text": "Urang Antaisaka, atau biaso disabuik sabagai Tesaka, or Tesaki, adolah suatu kalompok etnik di Madagaskar nan tapusek di wilayah salatan Farafangana sapanjang pasisi tinggaro. Urang Antaisaka mambantuak sakironyo 5% dari jumlah populasi Madagaskar. Urang Antaisaka adolah katurunan dari pakawinan silanga Urang Afrika, Urang Arab, jo Urang Kalimantan, bantuak Urang Sakalava di Madagaskar. Urang Antaisaka punyo larangan-larangan nan kuek dalam pakawinan jo alek pangubuaan nan sulik. Urang Antaisaka banyak nan mananam kopi, pisang, jo bareh. Urang Antaisaka nan tingga dakek pasisi banyak nan manjadi nalayan. Banyak Urang Antaisaka nan marantau ka wilayah lain di Madagaskar untuak bakarajo. Sakita tahun 1948 samapai tahun 1958, dipakiroan 40% Urang Antaisaka adolah parantau nan tingga di lua wilayah Antaisaka."}
{"id": "335941", "revid": "4250", "url": "https://min.wikipedia.org/wiki?curid=335941", "title": "Urang Antambahoaka", "text": "Urang Antambahoaka adolah kalompok etnik di Madagaskar dangan jumlah paling ketek, bajumlah sakiro 50.000 pado tahun 2013. Urang Antambahoaka bamukim di wilayah ketek di pasisi tinggaro Madagaskar dakek Mananjar jo sabagian baniniak moyang Arab bantuak Urang Antaimoro. Urang Antambahoaka bapacah dari Urang Antaimoro pado abaik ka-15 di bawah pamimpin suku banamo Ravalarivo. Asa usua nan dikatahui saalah pambantuakan kalompok baru iko sabana ketek. Urang Antambahoaka mangecek dialek dari Bahaso Malagasi, bahaso nan tamasuak ka dalam Kalompok Bahaso Barito, kalompok bahaso nan banyak tadapek di Kalimantan Salatan.\nAsa usua.\nUrang Antambahoaka adolah kalompok etnik dangan jumlah paling ketek, sakironyo hanyo ado 50.000 urang pado tahun 2013. Bantuak Urang Antaimoro, Urang Antambahoaka adolah katurunan Arab dan punyo rupo fisik bantuak Urang Arab. Koto dangan pamukim Antambahoaka tabanyak adolah Mananjar (Mananjary), nan talatak di pasisi tinggaro.\nUrang Antambahoaka dikana dek baralek Sambatra, baralek sunek nan balansuangan 7 tahun sakali. Baralek iko alah manjadi rujuakan dari duo filem pendek nan dibuek tahun 2008 jo 2010. Masyarakaik Antambahoaka sabana homogen dangan jumlah migrasi dari lua nan ketek dan punyo budayo nan kuek taraso. Patriarki dan kapacayoan kapado larangan (\"fady\") adolah dasa daripado tatanan sosial Antambahoaka. Ado larangan dari maso lampau nan manolak adonyo urang kamba dan mambunuah salah satunyo saalah balahiaan atau dibiaan mati surang di hutan. Kalompok HAM dan pamarintah Madagaskar mambuek palinduangan untuak kaluago baanak kamba jo mangilangan adaik iko."}
{"id": "335942", "revid": "4250", "url": "https://min.wikipedia.org/wiki?curid=335942", "title": "Urang Antandroi", "text": "Urang Antanroi (Malagas: Antandroy, atau biaso pulo disabuik Tandroy) adolah kalompok etnik nomaden di Madagaskar nan bamukim di wilayah kariang di sabalah salatan Pulau Madagaskar nan disabuik Anroi. Urang Antanroi mampunyoi pitarah nan baasa dari Afrika Timur. Pado abaik ka-17, Antanroi dibantuak dari panggabungan kaduo kalompok basa nan diparintah Dinasti Zafimaniri sampai takanai bah nan mambuek pamarintahan runtuh pado tahun 1790. Tanah jo iklim Tandroi nan sulik mambuek Urang Antanroi takuruang dari urang-urang lain di Madagaskar, mambuek Urang Antanroi sulik dikuasoi Karajoan Imerina pado abaik ka-19. Sajak merdeka, hiduik Urang Antanroi nan sabana sulik mambuek urang-urang iko marantau dan bakawin jo kalompok etnik nan lain. Kalompok iko punyo paranan kuek dalam membuek protes nan mangakhiri pamarintahan Presiden Philibert Tsirananan, pado tahun 1972.\nNamo \"Antanroi\" baarti \"urang-urang samak baduri\" nan marujuak ka tanaman samak baduri nan marupoan tanaman endemik di wilayah Barat Dayo Magaskar. Urang Antanroi banyak bamukim di Anroi, nan talatak di antaro Amboasara jo Beloha dan antaro lauik jo Bekili; pamukiman Antandroi tapusek di Ambovombe. Rupo Urang Antandroi labiah mirip Urang Afrika Timur daripado Urang Austronesia. Urang Antanroi adolah katurunan dari Urang Sakalava.\nSakironyo, ado 600.000 Urang Antanroi pado tahun 2013. Urang Antanroi adolah kalompok etnik paliang banyak kalimo di Madagaskar."}
{"id": "335943", "revid": "879", "url": "https://min.wikipedia.org/wiki?curid=335943", "title": "Urang Merina", "text": "Urang Merina (disabuik pulo Imerina, Antimerina or Hova) adolah kalompok etnik tagadang di Madagaskar. Urang Malagasi adolah kalompok etnik nan batampek tingga di wilayah tinggi di Madagaskar dan marupoan salah satu daripado salapan baleh kalompok etnik di Madagaskar. Urang Merina adolah katurunan dari pakawinan silang antaro Maanyan dan Banjar, nan barangkaik dari Kalimantan dan samapai di Madagaskar karano tadampar sabalun abaik ka-5, lalu jo Urang Arab, Afrika, jo suku-suku nan lain. Urang Merina mangecek Bahaso Malagas dialek Merina.\nUrang Merina paliang banyak bamukim di wilayah tangah di Pulau Madagaskar. Pado awal abaik ka-18, Karajoan Imerina malawehkan kakuasoan samapai kalua pulau. Urang nan bajaso untuak iko adolah Rajo Radama I. Urang Parancih baparang duo kali jo Urang Merina pado 1883-1885 dan pado 1895. Pado parang nan taakhia, Urang Merina kalah, Madagaskar jatuah ka tangan Parancih, karajoan diruntuahan tahun 1897.\nUrang Merina mambuek pangairan nan rancak nan mambuek produksi bareh banyak di wilayah tinggi Madagaskar banyak."}
{"id": "335944", "revid": "2038448", "url": "https://min.wikipedia.org/wiki?curid=335944", "title": "Tasik", "text": ""}
{"id": "335946", "revid": "577", "url": "https://min.wikipedia.org/wiki?curid=335946", "title": "Suku Gayo", "text": ""}
{"id": "335947", "revid": "51", "url": "https://min.wikipedia.org/wiki?curid=335947", "title": "Dewi Yull", "text": "Raden Ayu Dewi Pujiati atau labiah dikatahui sabagai Dewi Yull () marupokan saurang palakon jo panyanyi Indonesia nan badarah Malayu."}
{"id": "335948", "revid": "2038620", "url": "https://min.wikipedia.org/wiki?curid=335948", "title": "Dewi Yul", "text": ""}
{"id": "335949", "revid": "12718", "url": "https://min.wikipedia.org/wiki?curid=335949", "title": "Musajik Wadi Al-Husein", "text": "Musajik Wadi Al-Husen, atau Musajik 300 tahun, atau Musajik Talo Mano adolah salah satu musajik tuo nan barado di negara Thailand. Musajik ko labiah tapeknyo barado di Propinsi Narathiwat, Thailand bagian salatan. Musajik iko dipakai dek komunitas muslim nan barado di daerah tasabuik. Musajik Wadi Al-Husein iko dibangun pado tahun 1634 nan diparuntuakan untuak baribadah dek umaik muslim nan ado disinan katiko itu. Musajik iko marupoan musajik kayu tatuo nan barado di negara Thailand.\nSijarah.\nMusajik iko dibangun pado maso karajaan Pattani nan katiko itu di pimping dek saurang Sultan. Panduduak daerah tasabuik baragamo islam jo baragamo Budha. Pado tahun 1634, panduduak nan baragamo Islam jo baragamo Budha sacaro bagotong-royong mambangun musajik iko. Manuruik carito nan bakambang di masyarakaik satampek, pado dahulunyo katiko tajadi parang antaro karajaan Siam jo karajaan Pattani, ado saurang anak gadih padusi nan barasa dari karajaan Pattani nan lari dari parang tasabuik. Anak padusi tasabuik lari sarato mambawo sabuah Aiquran. Dalam palariannyo, anak padusi tasabuik tajatuah kadalam jurang nan kamudian disalamaikan dek urang kampuang dakek situ. Urang-urang nan manyalamaikannyo kamudian takajuik karano anak padusi tasabuik mambawo sabuah Alquran. Masyarakaik satampek akhianyo mambuek kaputusan jikalau parang alah salasai mako akan dibangun sabuah musajik. Carito lain nan mancaritoan bahwasanyo musajik iko dibangun dek Wan Husein Az-Sanawi, saurang guru nan datang ka Karajaan Pattani, pado tahun 1624. Di dalam musajik tasabauik kiniko tasimpan sabuah surek rencana pambangunan musajik samo jo sabuah Alquran nan ditulis tangan katiko itu.\nArsitektur.\nMusajik Wadi Al-Husein ko manggabuangan babarapo bantuak arsitektur dari negara Cino, Thailand, jo Melayu. Musajik ko dibangun jo babahan kayu, nan kayunyo barasa dari batang kayu kolibri jo batang kayu ulin. Untuak manyambuangan antaro kayu-kayu tasabuik mako digunoan pasak kayu karano katiko itu alum ado paku. Pado mulonyo bana atok dari musajik ko tabuek dari daun batang palam, namun kamudian di ganti jo ubin terakota. Musajik iko tadiri ateh duo bangunan. Bangunan nan labiah ketek adolah tampek mihrab nan atoknyo punyo tigo tingkek. Iko marupoan juo tampek manara nan bagaya Cino barado. Bangunan nan labiah gadang punyo labiah banyak pangaruah dari arsitektur Thailand nan atoknyo pelana bagaya Thailand. Dindiang kaduo bangunan tasabuik punyo desain jo pola Thailand, Cino, Melayu.\nKagiatan Kaagamoan.\nKagiatan-kagiatan kaagamaan umaik islam banyak diadoan di musajik iko. Salain untuak baribadah, musajik iko baguno pulo sabagai pusek kagiatan komunitas muslim satampek. Musajik ko punyo hubungan baiak jo karajaan demak di Indonesia, nan mano katiko itu musajik tasabuik pernah di kunjuangi dek sultan demak jo sultan Palembang.\nPamugaran.\nMusajik Wadi Al-Husein atau musajik 300 tahun pernah mandapek dana untuak marenovasi musajik sabanyak 200 juta bath Thailand dari pamarintah Thailand pado tahun 2014. Kagiatan tasabuik dilaksanaan dek Pusek Administrasi Propinsi Pabatasan Salatan Thailand. Renovasi iko maliputi renovasi musajik, mampalaweh halaman sakitarnyo, jo manambahan fungsi musajik manjadi pusek komunitas. Renovasi musajik jo diharapkan untuak dapek mandatangan banyak wisatawan ka musajik 300 tahun ko."}
{"id": "335950", "revid": "51", "url": "https://min.wikipedia.org/wiki?curid=335950", "title": "Muhammad Arifin Al-Arsyadi", "text": "Syekh Muhammad Arifin Al-Arsyadi Batuhampar (w. 1939) adolah salah surang ulama Minangkabau. Baliau adolah anak dari Syekh Arsyad Batuhampar (w. 1924), jo cucu dari Syekh Abdurrahman Batuhampar (w. 1899), surang ulama tanamo pandiri surau di Batu Hampar, Lima Puluh Kota, Sumatera Barat. Syekh Arifin baubuangan saudara jo Bung Hatta, nan samo-samo cucu dari Syekh Abdurrahman Batuhampar. Syekh Arifin basamo ulama-ulama lainnyo sarupo Syekh Sulaiman Ar-Rasuli, Syekh Abdul Wahid Tabek Gadang, jo Syekh Muhammad Jamil Jaho, adolah panggarak pandidiakan di kalangan \"Kaum Tuo\" di Minangkabau."}
{"id": "335956", "revid": "3204", "url": "https://min.wikipedia.org/wiki?curid=335956", "title": "Geodia carolae", "text": " \nGeodia carolae adolah spesies spons nan tagolong dalam kelas Demospongiae. Spesies ko juo marupokan bagian dari genus Geodia dan famili Geodiidae. Namo ilmiah spesies ko pertamo kali ditabikan pado taun 1910 dek Lendenfeld.\nSaroman spons pado umumnyo, spesies ko mamiliki tubuah nan bapori dan pamukaan nan kareh mode batu. Salain itu, Geodia carolae dapek juo manyerap oksigen dari aia malalui proses difusi."}
{"id": "335957", "revid": "7016", "url": "https://min.wikipedia.org/wiki?curid=335957", "title": "Geodinella robusta", "text": ""}
{"id": "335960", "revid": "8466", "url": "https://min.wikipedia.org/wiki?curid=335960", "title": "Iguana Ijau", "text": ""}
{"id": "335962", "revid": "4250", "url": "https://min.wikipedia.org/wiki?curid=335962", "title": "Muhammad Hayyat as-Sindhi", "text": "Muhammad Hayyat bin Ibrahim as-Sindhi (Sindhi: \u0645\u062d\u0645\u062f \u062d\u064a\u0627\u062a \u0633\u0646\u068c\u064a) (maningga 3 Februari 1750) adolah saurang ulamo nan iduik pado maso Kakhilafahan Ottoman.\nMuhammad Hayyat as-Sindhi marupokan saurang pangikuik tarikat Naqshabandiyah nan marupoan cabang daripado Sufi.\nLata balakang.\nAs-Sindhi lahia di Ghotki, Sindh dan mandapek pangajaran dasa di sinan.\nBekonyo, as-Sindhi pai ka Madinah dan baraja basamo Ibrahim al-Kurani dan anaknyo, Muhammad Tahir al-Kurani. Di sinan, as-Sindhi patamo kali bakana jo tarikat Naqshabandiyah.\nPangikuik takana.\nMurik as-Sindhi nan paliang takana adolah Muhammad bin Abd al-Wahhab an-Najdi, pambuek manhaj Wahabisme, nan patamo kali basobok pado tahun 1136 H. Muhammad bin Abd al-Wahhab dipakanakan kapado as-Sindhi jo Abdullah bin Ibrahim bin Sayf.\nPandangan.\nAs-Sindhi adolah saurang pangikuik mazhab fiqih Hanafi tapi, inyo juo adolah guru daripado mazhab fiqih Hanbali."}
{"id": "335963", "revid": "2187", "url": "https://min.wikipedia.org/wiki?curid=335963", "title": "2005 RQ43", "text": ""}
{"id": "335966", "revid": "12718", "url": "https://min.wikipedia.org/wiki?curid=335966", "title": "Mazhab", "text": ""}
{"id": "335967", "revid": "3204", "url": "https://min.wikipedia.org/wiki?curid=335967", "title": "Geodia boesraugi", "text": " \nGeodia boesraugi adolah spesies spons nan tagolong dalam kelas Demospongiae. Spesies ko juo marupokan bagian dari genus Geodia dan famili Geodiidae. Namo ilmiah spesies ko pertamo kali ditabikan pado taun 2020 dek Van Soest &amp; Hooper.\nSaroman spons pado umumnyo, spesies ko mamiliki tubuah nan bapori dan pamukaan nan kareh mode batu. Salain itu, Geodia boesraugi dapek juo manyerap oksigen dari aia malalui proses difusi."}
{"id": "335968", "revid": "7016", "url": "https://min.wikipedia.org/wiki?curid=335968", "title": "Geodia poculata var. piriformis", "text": ""}
{"id": "335971", "revid": "12718", "url": "https://min.wikipedia.org/wiki?curid=335971", "title": "Urang Eropa", "text": "Urang Putiah adolah sabuah pangalompokan rasial dan istilah nan didasakan pado warano kulik, nan acok kali takaik sacaro teknik jo urang-urang nan bakaturunan Eurasia Barat; badasakan makasuiknyo, kabansoan, jo suduik pandang. Istilah iko alah bakali-kali dipalaweh untuak mamasuakkan pulo katurunan dari Urang-Urang Timue Tangah dan Afrika Utaro (bantuaknyo, pado pangaratian Sensus Amerika Sarikat), urang-urang nan acok disangko indak tamasuak ka Urang Putiah pado urang-urang tatantu, dan bakali-kali dikaluakan adolah urang-urang nan baasa dari Eropa Salatan. Panggunoan istilah \"urang putiah\" atau \"ras putiah\" untuak kalompok nan gadang dimakasuikkan karano kulik tarangnyo, nan sacaro panampakan balawanan jo \"Urang Kalam\", Urang Amerindia, jo \"Urang Bawarano\", nan tabantuak pado abaik ka-17. Wakatu abaik ka-19, istilah iko batuka kapado sistem saintifik palsu dari ras dan hubuangan warano kulik."}
{"id": "335972", "revid": "18031", "url": "https://min.wikipedia.org/wiki?curid=335972", "title": "Urang Putiah", "text": "Urang Putiah adolah sabuah pangalompokan rasial dan istilah nan didasakan pado warano kulik, nan acok kali takaik sacaro teknik jo urang-urang nan bakaturunan Eurasia Barat; badasakan makasuiknyo, kabansoan, jo suduik pandang. Istilah iko alah bakali-kali dipalaweh untuak mamasuakkan pulo katurunan dari Urang-Urang Timue Tangah dan Afrika Utaro (bantuaknyo, pado pangaratian Sensus Amerika Sarikat), urang-urang nan acok disangko indak tamasuak ka Urang Putiah pado urang-urang tatantu, dan bakali-kali dikaluakan adolah urang-urang nan baasa dari Eropa Salatan. Panggunoan istilah \"urang putiah\" atau \"ras putiah\" untuak kalompok nan gadang dimakasuikkan karano kulik tarangnyo, nan sacaro panampakan balawanan jo \"Urang Kalam\", Urang Amerindia, jo \"Urang Bawarano\", nan tabantuak pado abaik ka-17. Wakatu abaik ka-19, istilah iko batuka kapado sistem saintifik palsu dari ras dan hubuangan warano kulik."}
{"id": "335973", "revid": "4250", "url": "https://min.wikipedia.org/wiki?curid=335973", "title": "Urang Kaliang", "text": "Urang Kaliang adolah istilah nan dipakai untuak manyabuik urang-urang nan baasa dari Anak Banuo. Urang Kaliang tamasuak urang-urang dari India dan urang paranakan India. Istilah iko acok dipakai di Nusantara \u2014 tautamo di Malaysia, Indonesia, Singapura dan Brunei. Walau istilah awal adolah indak mamihak dan tahubuang kapado sijarah Karajoan Kalingga di India Timue, lamo-lamo istilah iko dinilai sabagai istilah nan marandahan urang-urang katurunan India, tautamo di Malaysia.\nAsa kato.\nKato \"Kaliang\" baasa dari karajoan di India lamo banamo Karajoan Kalingga. Istilah kaliang pado paradaban lamo Asia Tinggaro manjadi labiah umum untuak India dan urang-urangnyo. Dalam Bahaso Kambojo, Kleng (\u1780\u17d2\u179b\u17b7\u1784\u17d2\u1782), jo dalam Bahaso Thai, \"Khaek\" (\u0e41\u0e02\u0e01), baasa dari asa nan samo. Sabalun ado kato \"India\", Kaliang and Jambu Dwipa labiah acok dipakai dalam Bahaso Minangkabau untuak mangaratikan Anak Banuo."}
{"id": "335974", "revid": "12718", "url": "https://min.wikipedia.org/wiki?curid=335974", "title": "Urang India Parantauan", "text": "Urang India Parantauan, sacaro rasmi dikana sabagai Urang-Urang Asa India, adolah urang nan marupokan kalahiaan, katurunan, atau nan baasa dari India nan tingga di lua Republik India. Manuruik Kamantrian Lua Nagaro India, ado 32 juta parantau India nan tingga di lua India. India marupokan nagaro nan marupokan asa dari tanago karajo dan kalompok imigran tagadang jo 55 juta parantauannyo di sarato dunia, tamasuak Urang Gipsi."}
{"id": "335976", "revid": "12718", "url": "https://min.wikipedia.org/wiki?curid=335976", "title": "Urang Pakistan Parantauan", "text": "Urang Pakistan Parantauan () adolah Urang Pakistan nan bamukim di lua Pakistan. Iko tamasuak parantau nan alah bapindah ka nagaro lainnyo atau urang bakaturunan Pakistan nan lahia di lua Pakistan. Manuruik Kamantrian Parantauan dan Pangambangan Sumber Daya Manusia Pakistan, sakita 8.8 juta Urang Pakistan nan bamukim di lua nagaronyo. Jumlah parantau asa Pakistan tabanyak adolah labiah dari 4.7 juta nan bamukim di Timue Tangah. Kalompok parantau tagadang katigo bamukim di Baritania Rayo, bajumlah sakita 1.2 juta urang. \nManuruik Departemen Ekonomi dan Sosial PBB, parantau Pakistan marupokan parantau jo jumlah tagadang ka-6 di dunia. Pado tahun 2017, parantau Pakistan mangirim pitiah baliak ka Pakistan sajumlah \u20a82137 miliar (US$13 miliar), manuruik data nan dikaluakan Bank Nagaro Pakistan."}
{"id": "335977", "revid": "12718", "url": "https://min.wikipedia.org/wiki?curid=335977", "title": "Urang Cino Parantauan", "text": "Urang Cino Parantauan (bahaso Cino (Sadarano): \u6d77\u5916\u534e\u4eba/\u6d77\u5916\u4e2d\u56fd\u4eba, bahaso Cino (Tradisional): \u6d77\u5916\u83ef\u4eba/\u6d77\u5916\u4e2d\u570b\u4eba) adolah urang dari Kalompok Etnik Han nan lahia di lua wilayah Republik Rakyaik Cino (RRC), Hong Kong jo Makau, atau pulo Taiwan. Walau Urang Cino nan tabanyak baasa dari Urang Han, tapi kalompok nan dimakasuikkan adolah kasadonyo kalompok etnik di Cino.\nIstilah.\nHu\u00e1qi\u00e1o (bahaso Cino (Sadarano): \u534e\u4fa8, bahaso Cino (Tradisional): \u83ef\u50d1) atau \"Hoan-kheh\" dalam Bahaso Hokkian, baarti urang kalahiran Cino nan bamukim di lua Cino atau Taiwan. Pado akhia abaik ka-19, Dinasti Qing dari Cina bapikia kalau Urang Cino Parantauan buliah dijadikan sabagai pambuek kauntuangan, sumber investasi asing jo jambatan manuju ilmu pangatahuan di wilayah rantau; kajadian iko mamuloi panggunoan istilah Huaqiao. Istilah moderen \"haigui\" (s: \u6d77\u5f52, t: \u6d77\u6b78) bamakasuik kapado parantau Cino nan baliak kapado \"gu\u012bqi\u00e1o qi\u00e1oju\u00e0n\" (s: \u5f52\u4fa8\u4fa8\u7737, t: \u6b78\u50d1\u50d1\u7737) atau sanaknyo.\nHu\u00e1y\u00ec (bahaso Cino (Sadarano): \u534e\u88d4, bahaso Cino (Tradisional): \u83ef\u88d4) bamakasuik kapado urang nan baasa dari Cino nan tingga di lua wilayah Cino atau Taiwan, dari nagaro apo sajo. Istilah lain nan dipakai pulo adolah \u6d77\u5916\u83ef\u4eba (H\u01ceiw\u00e0i Hu\u00e1r\u00e9n). Istilah iko acok dipakai jo Pemerintahan Republik Rakyaik Cino untuak manyabuik urang-urang dari kalompok etnik nan ado di Cino nan tingga di luar RRC, dari nagaro apo sajo (Urang-urang tasabuik dapek manjadi panduduak di nagaro di lua Cino malalui naturalisasi)."}
{"id": "335978", "revid": "4250", "url": "https://min.wikipedia.org/wiki?curid=335978", "title": "Urang Sakalava", "text": "Urang Sakalava adolah sabuah kalompok etnik di Madagaskar. Urang Sakalava banyak bamukim di balah barat dan utaro Madagaskar, sapanjang pasisia. Urang Sakalava adolah ciek dari kalompok etnik lainnyo di Madagaskar nan bajumlah sakita 6,2 parasen dari panduduak Madagaskar kasadonyo, nan bajumlah sakita 1.200.000 pado tahun 2014. Urang Sakalava baarati \"urang dari lambah-lambah nan panjang.\" Urang Sakalava bamukim di tapian pulau dari Toliara di balah salatan sampai ka balah utaro di Sambirano.\nJati diri etnik.\nUrang Sakalava mandominasi jumlah dari kalompok etnik nan labiah kaciak nan alah paranah mambuek suatu karajoan, daripado kalompok etnik nan sapatuiknyo. Asa kata \"Sakalava\" sampai kini juo masih dipadabekkan apo arati nan sabananyo. Panjalehan nan paliang umum adolah tarajamahan dari Bahaso Malagas pado kata Sakalava nan baarati jurang panjang, nan sabananyo bantuak muko tanah di balah barat Madagaskar labiah banyak barupo tanah-tanah nan data. Pakiroan asa kata nan lain mungkin baasa dari kato pado Bahaso Arab, \"saqaliba\", nan baasa dari Bahaso Latin Baru \"sclavus\", nan baarati budak atau hamba sahayo."}
{"id": "335979", "revid": "4250", "url": "https://min.wikipedia.org/wiki?curid=335979", "title": "Urang Antanos", "text": "Urang Antanosi adolah sabuah kalompok etnik di Madagaskar nan bamukim di wilayah Anosi di balah tinggaro Madagaskar, ado pulo Urang Antanos nan tingga di Bezaha, nan marupokan parantau dari Anosy wakatu Urang Merina manunduakkan Koto Anosy. Kiro-kiro ado 360.000 urang nan mangaku sabagai Urang Antanosi pado tahun 2013.\nJati diri.\nUrang Antanosi mambantuak sakironyo duo parasen dari pamukim Madagaskar kasadonyo, mambantuak ciek sabagai kalompok etnik Malagasy nan takaciak pado jumlah jo wilayah tradisional. Urang Antanosi banyak bamukim di Wilayah Anosi di tinggaro Madagascar, ado pulo Urang Antanosi nan tingga di Bezaha, nan marupokan parantau dari Anosi wakatu Urang Merina manunduakkan Koto Anosi."}
{"id": "335980", "revid": "4250", "url": "https://min.wikipedia.org/wiki?curid=335980", "title": "Urang Mahafal", "text": "Urang Mahafali adolah kalompok etnik di Madagaskar nan bamukim di wilayah Betioki-Ampanihi. Istilah Mahafali baarati \"urang-urang nan mansucikan diri\" atau \"urang-urang nan mambuek kabahagiaan\". Pado tahun 2013, dipakirokan ado sakironyo 150.000 Urang Mahafali di Madagaskar. Urang Mahafali dipicayo tibo di Madagaskar dari Afrika Tinggaro sakironyo pado abaik ka-12. Urang Sakalava dikanai untuak makam basa nan dibuek untuak mangaromaikkan rajo-rajo jo hulubalang nan mati. Urang Mahafali tautamo bakarajo sabagai pataranak sapi, tautamo babahaso dialek dari Bahaso Malagasi, nan tamasuak ka dalam Rumpun bahaso Malayu-Polinesia.\nJati diri.\nNamo dari kalompok etnik iko alah dipakai jo urang-urang Malagasi nan lainnyo jo urang asing untuak menyabuik urang-urang nan pado mulonyo bamukim di pasisia barat daya di Madagaskar, takuruang sabagai pulau dek Batang Menarandra jo Batang Onilahi. Urang iko surang indak mamakai namo iko untuak manyabuik sabagai kalompok etnik nan ciek; namo Mahafal indak bamakno sama sakali bagi urang-urang nan bamukim di wilayah-wilayah di sinan. Wilayah nan tabanyak dimukimkan jo Urang Mahafali tapusek di sapanjang tapian batang nan mangalia di sapanjang wilayah kariang."}
{"id": "335981", "revid": "12718", "url": "https://min.wikipedia.org/wiki?curid=335981", "title": "Urang Asali", "text": "Urang Asali (bahaso Malayu: \"Orang Asli\") adolah kalompok panduduak asali sarato panguni tatuo di Tanjuang Malaya. Ado 18 kalompok etnik Urang Asali, nan dikalompokkan badasaan bahaso-bahaso sarato adaik-adaik nan balainan:\nAdo duo kalompok etnik utamo bantuak Kalompok Samang jo Sanoi, nan marupokan panutua Bahaso Austroasiatik atau disabuik pulo sabagai Bahaso \"Mon\u2013Khmer\", adolah urang-urang asali dari Tanjuang Malaya. Urang Proto-Malayu, nan babahaso Bahaso Austronesia, bapindah ka wilayah tasabuik sakironyo pado tahun 2500 SM sampai ka tahun 1500 SM. Urang Proto-Malayu dikalompokan jo paniliti sabagai Urang Malayu tapi dikalompokkan baliak ka dalam Urang Asali dek Panjajah Inggirih karano kasamoan dari gayo iduik, susunan masyarakaik, sarato ekonomi jo Urang Urang Sanoi jo Samang.\nUrang Asali adolah ciek dari 95 kalompok-kalompok etnik asali Malaysia, Urang Asa, nan mampunyoi adaik jo bahaso nan lain.\nAdo sabuah Musium Urang Asali di Malako, jo Gombak, sakironyo 25 kilometer di balah utaro Kualo Lumpua."}
{"id": "335982", "revid": "2214", "url": "https://min.wikipedia.org/wiki?curid=335982", "title": "Urang Asali (Malaysia)", "text": ""}
{"id": "335983", "revid": "4250", "url": "https://min.wikipedia.org/wiki?curid=335983", "title": "Urang Malayu di Malaysia", "text": "Urang Malayu di Malaysia (bahaso Malayu: \"Melayu Malaysia\", Jawi: \u0645\u0644\u0627\u064a\u0648 \u0645\u0644\u064a\u0633\u064a\u0627) adolah Urang Malaysia nan baasa dari Urang Malayu nan bakuturunan dari urang-urang nan baasa dari sabagian Nusantara. Pasa ka-160 dalam Maklumaik Pasakutuan Malaysia manyabuik Urang Malayu adolah urang nan mampu babahaso Malayu, baadaik Malayu, sarato baagamo Islam. Pado pakiroan panduduak tahun 2015, Urang Malayu di Malaysia mambantuak sakironyo 50,8% dari panduduak Malaysia kasadonyo atau 15,7 juta urang. Urang Malayu di Malaysia dikalompokkan manjadi duo; \"Anak Jati\" (Urang Malayu) jo \"Anak Dagang\" (Urang Malayu nan baasa usua daripado urang-urang di lua Malayu nan mampunyoi adaik sarupo).\nAnak Jati baisikan urang-urang nan manganuik adaik asali Malayu nan baasa dari wilayah Malayu pasisia jo Kalimantan. Bantuak daripado Malayu Anak Jati adolah Malayu Barunai, Malayu Kadah, Malayu Kalate, Malayu Pahang, Malayu Parak, sarato Malayu Tangganu. Sadang, Anak Dagang baasa dari katurunan parantau dari wilayah-wilayah lain di Nusantara nan salanjuiknyo manjadi panduduak kasutanan-kasutanan Malayu nan mangalami Malayisasi satiok maso nan balainan, ditambah lai jo kasamoan gayo iduik jo agamo. Banyak \"Anak Dagang\" nan punyo baasa usua dari Aceh, Banjar, Bugis, Jao, Mandahiliang sarato Minangkabau nan datang dari wilayah-wilayah nan kini masuak ka dalam wilayah Indonesia. Ado pulo saketek Urang Malayu nan mampunyoi sabagian darah dari banyak nagaro lain nan alah talabua ka budayo Malayu Islam."}
{"id": "335984", "revid": "4250", "url": "https://min.wikipedia.org/wiki?curid=335984", "title": "Urang Asa", "text": "Urang Asa adolah panduduak asali di Malaysia. Istilah iko baasa dari Bahaso Malayu nan baarati urang nan baasa jo baadaik di Malaysia sabalun kadatangan Urang Malayu. Isitlah iko pulo dipakai untuak marujuak kapado urang-urang asali di Sabah, Sarawak, jo Tanjuang Malaya. Kalompok-kalompok iko diagiahan darajaik sabagai Bumiputera di Malaysia.\nUrang Asa di Tanjuang Malaya adolah kumpulan daripado kalompok-kalompok etnik nan dikana sabagai Urang Asali, sarato turuik dalam mambantuak karagaman adaik jo budayo di Tanjuang Malaya, sadang, Urang Asa di Malaysia Timue marupokan kalompok nan paliang banyak jumlahnyo di sinan."}
{"id": "335985", "revid": "12718", "url": "https://min.wikipedia.org/wiki?curid=335985", "title": "Panduduak asali Amerika", "text": "Urang Asali Amerika adolah urang-urang nan alah bamukim di Amerika dari Maso Pra-Kolumbia di Amerika Utara, Tangah jo Salatan, dan bakaturunan di sinan pulo.\nBanyak panduduak asali Amerika nan marupokan pamburu dan paramu, tautamo di Lambah Amazon, tapi urang nan babudayo akuakultur jo agrikultur labiah banyak lai. Barang nan marupokan buah dari kacadiakkan panduduak asali Amerika dalam babudayo agrikultur adolah mambuek pasilangan dari tanaman-tanaman asali Amerika nan manjadi sasuatu nan baguno untuak bahan makanan di sinan sampai ka sarato dunia, bantuak kantang jo jaguang. Walaupun babarapo kalompok urang bagantuang bana jo budidayo agrikultur, ado pulo nan bataranak hewan-hewan nan ditangkok di tampek-tampek baru nan dibuek surang. Di babarapo wilayah panduduak asali iko mambuek monumen-monumen nan basa jo gadang, koto-koto tasusun, nagaro-koto, \"chiefdom\", nagaro, karajoan jo kakaisaran. Bantuak-bantuaknyo adolah Aztek, Inka sarato Maya nan mampunyoi pangaruah nan kuek pado politik jo sosial sampai ka abaik ka-16. Urang-urang itu mampunyoi pangatahuan nan laweh dari panyusunan, arsitektur, matematika, astronomi, sani tulih, fisika, parubekan, pananaman jo irigasi, geologi, panambangan, pamahekan jo pangukiran ameh.\nBanyak wilayah di Amerika nan masih dijadikan tampek bamukim jo panduduak asali iko; babarapo nagaro punyo panduduak nan cukuik banyak pulo, bantuak Bolivia, Kanada, Ekuador, Guatemala, Mehiko, Peru, jo Amerika Sarikat. Saketeknyo ado ribuan bahaso-bahaso asali Amerika nan balainan nan dibahasokan di wilayah Amerika. Bahaso Qecua, Aimara, Guarani, bahaso-bahaso Maya jo Bahaso Nahuatl adolah bantuak dari bahaso-bahaso asali nan punyo panutua jutaan. Panduduak asali Amerika banyak pulo nan manjago adaik asali bantuak agamo, lambago sosial, jo adaik-adaik lainnyo. Samo bantuak budayo nan lainnyo, samakin hari, adaik-adaik tradisional iko paralu juo untuk mayasuaian jo budayo moderen. Babarapo urang asali masih ado nan iduik bajarak dari Budayo Barat, ado pulo saketek kalompok urang padalaman nan alun bahubuangan jo urang lua."}
{"id": "335986", "revid": "4250", "url": "https://min.wikipedia.org/wiki?curid=335986", "title": "Daftar panduduak asali di Amerika Sarikat", "text": "Di bawah iko adolah jumlah panduduak asali Amerika Sarikat nan marupokan panduduak Amerika Sarikat manuruik sensus tahun 2000."}
{"id": "335987", "revid": "4250", "url": "https://min.wikipedia.org/wiki?curid=335987", "title": "Panduduak asali Amerika Sarikat", "text": "Panduduak asali Amerika Sarikat, atau disabuik pulo Urang Indian Amerika, Urang asali Amerika sarato namo-namo lainnyo, adolah panduduak asali Amerika di Amerika Sarikat, salain Hawaii jo teritori di luar Amerika di Amerika Sarikat. Ado 574 etnik urang asali nan bamukim di Amerika Sarikat, atau sakironyo saparuah dari wilayah Reservasi Indian. Istilah \"Indian Amerika\" indak mamasuakkan panduduak asali Hawaii jo panduduak asali Alaska, sadang \"panduduak asali Amerika\" (bantuak nan dinyatokan dek Biro Sensus Amerika) alah tamasuak Urang Indian Amerika jo panduduak asali Alaska basarato kasado etniknyo. Sensus Amerika Sarikat indak mamasuakkan Urang Hawaii, Urang Samoa, atau Urang Chamorro ka dalam iko, tapi mambuek kalompok lain nan disabuik \"Panduduak asali Hawaii jo Kapulauan Pasifik\".\nDaftar.\nDi bawah iko adolah jumlah panduduak asali Amerika Sarikat nan marupokan panduduak Amerika Sarikat manuruik sensus tahun 2000."}
{"id": "335991", "revid": "12718", "url": "https://min.wikipedia.org/wiki?curid=335991", "title": "Urang Rumani", "text": "Urang Rumani, acok disabuik pulo Roma atau Gipsi, adolah kalompok etnik Indo-Arya nan bamukim di wilayah Balkan, biasonyo iduik bapindah-pindah, ado pulo nan marantau ka sarato panjuru dunia. Urang Rumani baasa dari India Utaro, dari Rajasthan, Haryana, jo Punjab nan kini manjadi bagian dari India.\nPanamuan genetik manyatokan Urang Romani baasa dari satu kalompok nan maninggakan India pado tahun 512. Panilitian genetik mambuek jurnal banamo \"European Journal of Human Genetics\" manyatokan labiah dari 70% urang laki-laki baasa dari satu garih nan mambuek lain Urang Rumani dari urang-urang lainnyo. Urang Romani tibo di Asia Barat jo Eropa sakironyo pado tahun 1007. Urang Romani acok dihubuangkan jo kalompok etnik Indo-Arya lainnyo, Urang Dom: dikatokan kaduo kalompok iko tapisah nan satu jo nan lain nan punyo kasamoan sijarah. Sacaro khusus, pitarah Urang Rumani jo Urang Dom kalua dari India Utaro sakironyo antaro abaik ka-6 jo abaik ka-11."}
{"id": "335992", "revid": "12718", "url": "https://min.wikipedia.org/wiki?curid=335992", "title": "Urang Rumania", "text": "Urang Rumania (bahaso Rumania: Rom\u00e2ni) adolah kalompok etnik Romanse dan marupokan panduduak asali nan baasa dari Rumania, mampunyoi adaik, pitarah, jo mangecek bahaso nan samo, Bahaso Rumania, salah satu bahaso dari Rumpun bahaso Romanse Balkan nan talaweh dibahasokan, nan lansuang diturunkan dari Bahaso Latin. Manuruik panghituangan panduduak Rumania tahun 2011, kurang saketek dari 89% panduduak Rumania mangaku bakalompok etnik Rumania."}
{"id": "335993", "revid": "4250", "url": "https://min.wikipedia.org/wiki?curid=335993", "title": "Urang Malagasi", "text": "Urang Malagasi (Malagasi: \"Malagasy\", ) adolah kalompok nan baisi kalompok-kalompok etnik asali Madagaskar nan mampunyoi katakaikkan jo urang-urang Austronesia. Urang Malagasi tabagi manjadi duo kalompok gadang: nan patamo, ado kalompok urang-urang darek bantuak Urang Merina, Sihanaka, jo Betsileo nan banyak bamukim di Antananarivo, Alaotra, jo Fianarantsoa; ado pulo, urang-urang pasisia nan tingga di satiok pasisia Madagaskar.\nAsa usua.\nPambalajaan takaik genetik Urang Malagasi nan tabaru manyatokan Urang Malagasi punyo katakaikkan pitarah jo urang-urang Asia jo Afrika. Tigo etnik Malagasi, Antaimoro, Vezo, jo Mikea, sakironyo punyo 70% gen Afrika jo 30% gen Asia samantaro nan lain punyo gen Afrika nan labiah randah.\nPado survei di sarato pulau, kromosom Y urang laki-laki nan baasa dari Afrika labiah banyak daripado nan baasa dari Asia Timua, tapi inyo bagantuang kapado angka nan didapek (70.7 vs. 20.7% atau 51% vs. 34%). Ado pulo garih mtDNA nan turun dari ibu ka anak, mancatek angka nan balawanan (42,4% asa Afrika vs. 50.1% asa Asia Timua).\nPado pambalajaan tahun 2010, frekuensi motif DNA Urang Polinesia (mtDNA haplotipe B4a1a1a) tasia di tigo etnik basa: 50% pado Merina, 22% pado Vezo, jo 13% pado Mikea. Ado duo tambahan mutasi (1473 jo 3423A) nan ditamukan di kasado motif DNA Polinesia di Madagaskar, nan disabuik motif Malagasi. Rako ulang nan paling sasuai adolah bamukimnyo panduduak-panduduak awal Madagaskar nan saketek pado 1200 tahun nan lalu nan baisi sakironyo 30 padusi; dima 28 urang atau 93% dari urang-urang itu bakaturunan Asia Tinggaro, jo 2 urang atau 7% urang-urang tu bakaturunan Afrika. Panduduak Malagasi dibantuak dari panduduak-pandudak saketek nan bakawin campua.\nPitarah tadakek dari Urang Malagasi adolah Urang Banjar jo kalompok-kalompok etnik Dayak lainnyo nan baasa dari tinggaro Kalimantan. Jajak pitarah Urang Malagasi nan baasa dari Asia Tinggaro dapek dicaliak dari banyaknya kasamoan kato pado Bahaso Maanyan, sabuah bahaso nan dikecekkan di dakek Batang Barito di salatan Kalimantan."}
{"id": "335996", "revid": "7359", "url": "https://min.wikipedia.org/wiki?curid=335996", "title": "Rumah Gadang Ukiaran Cino", "text": "Rumah gadang ukiaran cino atau bahaso indonesianyo r\"umah gadang ukiran cina\" adolah salah ciek dari babarapo jinih rumah gadang nan marupoan rumah adaik tradisional urang Minangkabau. Rumah adaik atau rumah gadang ukiaran cino iko barado di Jorong Batu Nan Limo, Nagari Koto Tangah Simalangang, Kecamatan Payakumbuah, Kabupaten Lima Puluh Kota, Sumatra Barat, labiah tapeknyo balokasi di jalan lintas antaro Kota Payokumbuah jo nagari Taeh. Disabuik jo namo rumah gadang ukiaran cino karano tadapek ukiaran-ukiaran nan bamotifkan pernak-pernik cino atau dalam bahaso daerahnyo disabuik \"aka cino.\" Rumah gadang ukiaran cino iko marupoan salah ciek rumah gadang nan manggabuangan unsur-unsur arsitektur antaro Minangkabau jo cina sarato di tambah jo unsur arsitektur bangunan nan dipangaruahi dek jinih arsitektur bangunan bagaya kolonial Balando.\nLokasi.\nRumah gadang ukiaran cino iko barado di Nagari Simalanggang, Kecamatan Payakumbuh, Kabupaten Lima Puluh Kota, Sumatra Barat. Daerah tasabuik marupoan sabuah dataran randah di Kabupaten Lima Puluh Kota dengan katinggian kawasan tasabuik labiah kurang 500 meter di ateh pamukaan aia lauik. Akses jalan manuju rumah gadang ukiaran cino iko cukuik rancak. Rumah gadang nan alah manjadi situs cagar budaya iko hanyo bajarak labiah kurang 200 meter dari jalan rayo atau jalan utamo nan mahubuangan Kota Payokumbuh jo Nagari Taeh. Kamudian, untuak manuju ka mungko rumah gadang atau halaman rumah gadang tasabuik dapek melewati jalan tanah nan cukuik leba sarato jo dapek dilalui dek kandaraan roda dua maupun kandaraan roda ampek.\nSijarah.\nRumah gadang ukiaran cino iko resmi tagak pado tahun 1902. Pado maso itu marupoan masa penjajahan kolonial Balando di Indonesia. Rumah gadang nan marupoan bangunan tradisional Minangkabau iko punyo bantuak bangunan nan di pangaruahi dek urang Balando nan manjajah katiko itu sarato jo urang Cino nan badagang pulo katiko itu. Sacaro historis, bangunan iko mampunyaoi kakhasan tasandiri. Sabuah rumah gadang biasonyo didirikan dek jo ateh namo kaum sapasukuan. Namun damikian, Rumah gadang ukiaran cino babeda jo adaik kabiasaan karano dibangun dek jo ateh namo pribadi sahinggo indak punyo sauatu kaum atau suku tatantu. Rumah gadang ukiaran cino mulai dibangun dek urang punyonyo nan pado sangkek itu banamo Datuak Bandaro Leman atau biaso dipanggia jo gala Leman Kayo, pado tahun 1890-an. Datuak Bandaro Leman adolah saurang pangusaho nan sangaik sukses jo usaho badagang jo patarnakannya. Taranak Datuak Bandaro Leman sangaik banyak nan dipaliaharo dek urang-urang nan amua bakarajo ka datuak ko. Usaho pardagangannyopun sangaik maju hinggo sampai kalua nagari, sarupo ka nagari Cino. Mangko karano itulah, sangaik mamungkinkan inyo dapek mandatangaan urang-urang arsitek Cino untuak mambangun rumahnyo. Datuk Bandaro Leman tasabuik maninggal pado tanggal 13 Maret 1939 nan kamudian dimakamkan di balakang rumahnyo gadangnyo tasabuik. Rumah gadang ukiaran cino mulai di huni sarato jo dipakai pado tahun 1902. Hal iko nampak ditandoi dari sabuah kain samacam spanduak paresmian sangkek itu nan tabuek dari sutera nan masih tapasang di rumah iko kiniko. Pado kain tasabuik tadapek samacam sulaman tulisan nan tatulih \u201c\"Slamat Pakai 15 Maart 1902\"\u201d. Salain itu, pado wakatu zaman kasalarasan jo diwakatu maso kolonial Balando, rumah iko pernah juo dipakai sabagai kadiaman Tuanku Lareh Simalanggang.\nKarakteristik.\nArsitektural.\nRumah gadang ukiaran cino marupoan salah ciek bantuak rumah adaik tradisional Minangkabau. Namun damikian, rumah gadang iko mampunyoi babarapo kaunikan nan khas jo langka, sahinggo mambedakannyo jo rumah gadang pado umumnyo. Rumah gadang iko marupoan salah ciek rumah gadang nan manggabungan unsua-unsua arsitektur, nan tadiri dari unsua arsitektur dasarnyo yaitunyo Minangkabau itu surang. Kamudian unsua arsitektur Cino nan di pakai pado ragam hieh nan tadapek pado rumah gadang tasabuik, kamudian salanjuiknyo adonyo unsua Balando nan mampangaruahi panggunoan teknologi jo panggunoan bahan bangunannyo. Rumah gadang iko mampunyoi ciri-ciri tradisional nan samo jo babarapo jinih rumah gadang nan lainyo. Ciri-ciri pokok arsitektur tradisional nan masih dapek dicalaik pado bangunan rumah gadang ukiaran cino antaro lain iolah atok (\"atap\"), anjuang (\"anjungan\"), jo janjang masuk (\"tangga\"). Atok rumah gadang iko babantuak gonjong nan bajumlah anam buah.\nTerminologi.\nRumah gadang sarupo rumah gadang ukiaran cino iko disabuik juo sabagai rumah gadang bagonjong anam. Rumah gadang tasabuik biasonyo mampunyoi ciri khas barupo duo buah anjuangan nan talatak di ujuang jo pangka dari bangunan. Kaberadoan anjuangan tasabuik manyababkan rumah gadang samacam itu biasnyo juo disabuik rumah gadang baanjuang atau disabuik juo jo namo rumah gadang sitinjau lawik. Salain itu, rumah gadang samacam iko mampunyoi ciri khas barupo janjang masuak nan barado di tangah-tangah bangunan rumah gadang.\nHirarkis.\nRumah gadang ukiaran cino tadiri dari tigo tingkek. Tingkek partamo adolah kaki bangunan nan babantuak kolong. Bagian nan iko salain baguno sabagai pondasi, baguno juo sabagai panyangga badan dari bangunan tasabuik. Salain itu, kolong rumah atau kandang rumah dalam bahaso satampek bafungsi pulo untuak manyimpan barang-barang atau sabagai gudang. Samintaro itu, tingkek kaduo adolah badan bangunan. Nagian nan iko bafungsi sabagai hunian atau tampek tingga kaluarga. Salanjuiknyo, tingkek katigo adolah atok bangunan. Bagian nan iko bafungsi sabagai palinduang dari paneh jo hujan. Katigo tingkekan bangunan rumah gadang tasabuik marupoan ciek kasatuan nan mambueknyo tahan tahadok guncangan gampo.\nBantuak bangunan.\nRumah gadang ukiaran cino iko mampunyoi bantuak denah dasar pasegi panjang baukuaran panjang 14,3 m jo leba 6,5 m. Samintaro itu, bagian anjuangan nan barado di ujuang jo pangka bangunan, masiang-masiang baukuran 3,60 x 3,60 m. Pado bagian balakang bangunan lamo tadapek sabuah dapua, tatapi kiniko alah indak ado. Karano damikian, sacaro kasaluruahan bangunan iko baukuaran panjang 21,5 m jo leba 6,5 m. Sacaro fisik, Rumah gadang iko punyo ukuaran panjang 18 meter jo leba 8 meter sarato jo atok bagonjong anam nan tabuek dari seng. Atok iko masih marupoan atok sawakatu pambangunannyo. Pado pambangunan partamo, kaduo sisi rumah gadang iko tadapek anjuangan. Namun, sakitar tahun 1940-an salah ciek anjuang yaitunyo pado sisi kida dibongka, nan dijadian dapua jo ruang makan. Janjang naiak ka ateh rumah awalnyo persis tapek di tangah bangunan. Namun, sawakatu pambongkaran anjuang subalah kida janjang dibongka juo kamudian disatuan jo bangunan baru pado sisi timua. Dindiang dari bangunan iko tabuek dari tembok bata. Sabagian banyak dindiang tadapek ukiaran motif Cino (Macau) barupo binatang jo tumbuahan. Rumah gadang iko mampunyoi jendela sabanyak 14 buah nan tadapek pado bagian mungko, sampiang suok, jo balakang. Salain itu, di dalam rumah gadang iko masih tasimpan koleksi barupo kain, keramik, meja, tampek tidua nan samo umuanyo jo bangunan tasabuik."}
{"id": "335997", "revid": "51", "url": "https://min.wikipedia.org/wiki?curid=335997", "title": "Iis Dahlia", "text": "Iis Laeliyah atau labiah dikatahui sabagai Iis Dahlia () marupokan saurang palakon jo panyanyi Indonesia nan badarah Sunda."}
{"id": "335998", "revid": "12718", "url": "https://min.wikipedia.org/wiki?curid=335998", "title": "Bungker Japang Padang Basi", "text": "Bungker Japang Padang basi adolah sabuah komplek patahanan Japang pado maso Japang manjajah Indonesia nan barado di Kota Padang. Komplek patahanan iko tapeknyo balokasi di Kalurahan Padang Basi, Kecamatan Lubuk kilangan, Kota Padang, Sumatera Barat. Bangunan patahanan Japang di kawasan iko di dominasi dek bangunan bungker, yaitunyo samacam bangunan patahanan babantuak boks atau kotak nan sabagian bangunannyo tapandam di dalam tanah. Bangunan iko manjadi bukti bahwasanyo adonyo panduduakan Japang di wilayah Sumatera Barat nan balangsuang pado era parang dunia ka duo, tahun 1942 hinggo 1945. Pado maso kini, lahan dari kawasan patahanan Japang di era panjajahan iko manjadi kapunyoan dek Sakolah Polisi Negara (SPN) Padang Basi di bawah naungan Polda Sumatera Barat.\nLokasi.\nBangunan bungker iko balokasi di Kalurahan Padang Basi, Kecamatan Lubuak kilangan, Padang, Sumatera Barat. Lokasinyo bajarak labiah kurang 13\u00a0km dari pusek Kota Padang. Banguna-bangunan iko barado di lahan nan cukuik data walaupun topografi kawasan lubuak kilangan iko barado di ateh katinggian. Babarapo dari bangunan bungker taseba di babagai tampek diantaronyo tadapek di kawasan pamukiman panduduak, kawasan bumi pakemahan padang basi, jo di komplek perumnas padang basi. Sacaro kasaluruahan tadapek limo bungker jo ciek bangunan babantuak lubang atau terowongan do kawasan iko.\nSijarah.\nKawasan Patahanan Japang di Padang Basi iko marupoaan salah ciek bukti bangunan patahanan pado maso panduduakan Japang di wilayah Sumatera Barat pado era Parang Dunia II, khususnyo sakitaran tahun 1942-1945. Bangunan-bangunan patahanan Japang di daerah Padang Basi iko dibangun dalam rantang partangahan tahun 1943-1945. Pambangunan bungker Japang di Padang Basi iko marupoan sabuah upayo mampakuek patahanan Japang di pantai baraik Sumatera. Bungker sarato lubang Japang iko dibangun swk tanago pribumi atau romusha takadang juo dek anggota Gyugun dibawah pangawasan tentara Japang. Sasudah Japang manyarah, bangunan iko dipakirokan juo pernah digunoan pado maso agresi militer Balanda I dan II.\nBangunan.\nBungker Japang Padang Basi I.\nBungker Japang Padang Basi I marupoan salah ciek bangunan patahanan tentara Japang nan tadapek di Kawasan Padang Basi. Bungker Japang iko babantuak samacam bangunan patahanan nan manyarupoi boks atau kotak nan sabagian dari bangunannyo tapandam di dalam tanah. Latak bangunan barado pado sisi baraik nan marupoan patahanan paliang mungko atau paliang lua pado kawasan iko. Pintu masuak bangunan iko barado pado sisi salatan, sadangkan lubang atau suduik tembak bungker tadapat pado sisi salatan ado 2 buah, di sisi timua 1 buah jo di sisi baraik 1 buah. Sadangkan pado sisi baraik nan mangarah ka jalan utamo indak tadapek lubang tembak maupun lubang intai atau \"spy holl\". Bangunan iko sacaro umum babantuak kotak ampek pasegi panjang baukuaran panjang 8 m x lebar 5,4 m jo tinggi 3,69 m. Taba bangunan iko iolah rato-rato 1 m nan dirancang khusus untuak manahan sarangan jo pamboman dari udaro. Sisi Utara Pado bangunan iko indak tadapek lubang tembak maupun lubang intai. Sisi Salatan Pado sisi iko tadapek sabuah pintu masuak nan tadapek di sisi baraik bangunan, nan baukuran leba 65\u00a0cm jo tinggi 1,22 m. Salanjuiknyo pado bagian tangah tadapek 1 buah lubang tembak nan baukuaran leba 86\u00a0cm jo tinggi 54\u00a0cm pado bagian lua jo bagian dalam leba 34\u00a0cm jo tinggi 41\u00a0cm. Salain itu pado sisi timua tadapek pulo 1 buah lubang tembak nan baukuaran leba 78\u00a0cm, tinggi 30\u00a0cm pado bagian lua jo bagian dalam lebar 27\u00a0cm, tinggi 26\u00a0cm. Sabagai catatan pado masiang-masiang lubang Japang dilengkapi jo lubang tembak mangarucuik atau manyampik pado bagian tangah nan difungsian untuak mancagah atau manyulikan musuah untuak manembak panghuni bungker. Salain itu, pado masiang-masiang lubang tembak iko tadapek lubang intai nan punyo diameter 12\u00a0cm. Pado sisi baraik nan dakek pintu masuak bangunan, tadapek sabuah pintu masuak tarowongan baukuaran leba 73\u00a0cm dan tinggi 1,27 m. Pintu masuak tarowongan iko tadapek pado bagian lua pillbox tapeknyo pado sisi baraik pintu masuak.\nBungker Japang Padang Basi II.\nBangunan iko samo jo bungker nan partamo yaitunyo marupoan bangunan patahanan nan babantuak kotak nan sabagian bangunannyo di timbun kadalam tanah. Bungker Japang Padang Basi II iko barada di sisi timua dari bunker nan partamo. Sacaro kasaluruahan objek talatak pado bagian tangah dalam lingkuik kawasan nan paliang mungko dari patahanan Jepang di Padang Basi. Bangunan badenah saparampek lingkaran sarato jo arah nan mahadok ka arah utara. Bangunan baukuran panjang 3,6 m, lebar 3,4 m jo tinggi 1,6 m. Pintu masuak lubang tadapek pado sisi salatan jo leba nan masih tasiso 63\u00a0cm jo tinggi 75\u00a0cm. Lubang tembak pillbox mangarah ka suduik baraik lauik atau ka arah bungker I. Lubang tembak iko baukuaran leba 64\u00a0cm, tinggi 33\u00a0cm pado bagian lua jo leba 34\u00a0cm, tinggi 26\u00a0cm pado bagian dalamnyo.\nBungker Japang Padang Basi III.\nBungker Padang Basi III talatak pado sisi paliang timua dalam lingkuik kawasan patahanan Japang di Padang Basi. Bangunan iko manghadok ka arah utara. Sacaro kasaluruahan bangunan badenah bujua sangka nan punyo ukuaran panjang 4,4 m x lebar 4,7 m x tinggi 2,75 meter. Pado sisi salatan tadapek pintu masuak nan baukuaran leba 67\u00a0cm jo tinggi nan masih tasiso 1,2 m. Kamudian, tadapek lubang tembak pado pillbox mangarah ka suduik utara jo ka arah timua. Ukuaran bungker iko baukuran leba 90\u00a0cm jo tinggi 40\u00a0cm pado bagian lua sarato leba 33\u00a0cm jo tinggi 40\u00a0cm pado bagian dalam. Sadangkan lubang tembak pado suduik timua baukuaran leba 1 m, tinggi 46\u00a0cm pado bagian lua jo leba 32\u00a0cm, tinggi 39\u00a0cm pado bagian dalam. Katabalan bangunan rato-rato 97\u00a0cm nan dirancang khusus untuak palinduangan dari pangeboman.\nBungker Japang Padang Basi IV.\nBangunan iko babantuak bulek jo punyo diameter 2,75 m, tinggi nan masih tasiso 1 m jo katabalan bangunan 60\u00a0cm. Bangunan babahan semen atau beton nan di bagian luaanyo dipasang jo batu turab atau batu aia. Lubang pangintai atau lubang tembak tadapek pado sisi utara dengan leba 63\u00a0cm, tinggi 20\u00a0cm pado bagian lua jo leba 33\u00a0cm, tinggi 24\u00a0cm pado bagian dalam. Pintu masuak barado pado sisi salatan. Pintu masuak iko tahubuang jo 2 (dua) buah tarowongan babahan coran semen nan tadapek di sakitaran tarowongan. Pintu masuak tarowongan partamo bajarak labiah kurang 35 m arah salatan lubang. Pintu masuak babantuak satangah lingkaran nan punyo panjang 1,66 m jo leba 1,55 m nan posisinyo sajaja jo pamukaan tanah. Pintu masuak kaduo bajarak 3,8 m arah baraik lubang. Pintu masuak sisi baraik iko mempunyoi kamiripan nan hampia samo jo pintu masuak tarowongan arah salatan dengan ukuaran panjang 1,75 m jo leba 1,27 meter.\nBungker Japang Padang Basi V.\nBungker Japang Padang Basi V barado di sisi salatan bungker Japang Padang Basi IV nan hanyo bajarak 50 meter. Bangunan iko punyo arah hadok ka sisi utara dengan pintu masuak bangunan barado pado sisi salatan. Bangunan iko babantuak bulek dengan diameter 4, 25 m, tinggi 2 m jo taba dindiang 67\u00a0cm. Pintu dari bangunan iko mampunyoi ukuran tinggi 97\u00a0cm jo leba 75\u00a0cm. Pado sisi utara tadapek sabuah lubang tembak nan baukuaran leba 1 m, tinggi 38\u00a0cm pado bagian lua jo leba 43\u00a0cm, tinggi 30\u00a0cm pado bagian dalam.\nTarowongan Japang Padang Basi.\nTarowongan nan tadapek pado kawasan Padang Basi iko marupoan salah ciek dari bangunan pandukuang pillbox-pillbox nan tadapek di areal iko. Bangunan iko dibangun pado maso Japang, gunnyo sabagai patahanan daerah sakitar Indaruang jo Padang Basi pado pariode tahun 1943-1945. Sakitar pado tahun 1990 tarowongan iko masih dapek ditembus pado kaduo sisinyo. Namun karano faktor kasalamatan, akhianyo pintu tarowongan iko ditutuik atau ditimbun. Pado maso kiniko kondisi tarowongan alah indak bisa dijalajahi mangingek kaduo pintu nan alah ditimbun jo tanah. Manuruik tatalataknyo, kaduo pintu tarowongan iko manghubuangkan antaro garih mungko atau sisi utara jo garih patahanan di sisi salatan. Pintu partamo tadapek pado sisi utara nan dipakiroan marupoan garih mungko. Bangunan babantuak satangah lingkaran nan punyo diameter 1,62 m jo taba dindiangnyo 58\u00a0cm. Pintu tarowongan kaduo talatak pado sisi salatan nan bantuak jo ukurannyo relatif samo. Dipakiroan tarowongan iko barado di ateh bangunan SKB wilayah 2 Kota Padang kiniko."}
{"id": "336000", "revid": "12718", "url": "https://min.wikipedia.org/wiki?curid=336000", "title": "Urang Punjab", "text": "Urang Punjab (bahaso Punjab : \u067e\u0646\u062c\u0627\u0628\u06cc ; bahaso Punjab : \u0a2a\u0a70\u0a1c\u0a3e\u0a2c\u0a40) adolah kalompok etnik Indo-Arya nan acok dipauikkan jo wilayah Punjab di Asia Salatan, tautamo di balah utaro Anak Banuo nan kini tapacah manjadi Punjab Barat jo Punjab Timue. Urang Punjab babahaso Punjab, nan marupokan bahaso dari Rumpun bahaso Indo-Arya. \nNamo Punjab baarti \"ranah limo batang\" dalam Bahaso Persia: panj (\"limo\") \u0101b (\"aie\"). Namo wilayah iko mulo-mulo dipakanakan jo panjajah Turko-Persia. di Anak Banuo. Urang Punjab adolah kalompok etnik tabasa ka-7 di dunia dek jumlah panduduak."}
{"id": "336002", "revid": "12718", "url": "https://min.wikipedia.org/wiki?curid=336002", "title": "Tinggam Kajai", "text": "Tinggam Kajai adolah sabuah pakampuangan tradisional nan barao di Kabupaten Pasaman Barat, Sumatera Barat. Pakampuangan iko labiah tapeknyo barado di Nagari Kajai, Kecamatan Talamau, Pasaman Barat. Pakampuangan iko di sabuik juo jo namo pakampuangan tuo Tinggam Kajai karano pakampuangan tasabuik alah ado samanjak abaik ka 16. Di dalam kawasan pakampuangan Tinggam Kajai iko tadapaek tigo buah kampuang tradisional, yaitunyo kampuang Tinggam Mudiak, kampuang Tinggam Hilia sarato jo kampuang Kasiak Putiah. Katigo kampung tasabuik barado pulo di jorong nan samo yaitunyo Jorong Lubuak Sariak.\nLokasi.\nKawasan parumahan Tinggam Kajai barado di jalan kampuang tinggam, Jorong Lubuak Sariak, Kecamatan Talamau, Kabupaten Pasaman Barat, Provinsi Sumatera Barat. Kawasan iko barado di kawasan dataran tinggi bukik barisan nan dakek juo jo gunuang talamau. jarak pakampuangan tasabuik dari pusek kabuaten Pasaman Barat bajarak labih kurang 17 km. Kaadaan jalan manuju ka lokasi relatif lancar. Lokasi tasabuik talatak labiah kurang 4 km dari jalan rayo Simpang Ampek manuju ka Talu. Kamudian, dari pasa Kajai Lubuak Sariak dapek ditampuah jo kandaraan baiak roda duo maupun roda ampek malalui jalan tanah sarato jo malewati sabuah jembatan gantuang.\nSijarah.\nKawasan pakampuangan tradisional Tinggam Kajai iko alah ado samanjak abaik ka 16. Lokasinyo nan barado di Jorong Lubuak Sariak nan marupoan salah ciek jorong nan barado di Nagari Kajai, manjadian kawasan tasabuik manjadi salah ciek jorong nan mampunyoi wilayah nan cukuik laweh. Sacaro wilayah adaik pakampuangan tradisional nan ado di Jorong Lubuak Sariak bajumlah 3 kampung, duo diantaronyo masih dalam ciek kawasan nan dinamoan Pakampuangan Tinggam, dan ciek kampuang lainnya bajarak indak jauah dari pakampuangan Tinggam nan dinamaoan pakampuangan Kasiak Putiah. Artinyo dalam ciek jorong tasabuik tadapaek 3 kampuang tradisional, yaitunya kampuangTinggam Mudiak, kampuang Tinggam Hilia, jo kampuang kasiak Putiah. Ka tigo kampung tasabuik disabuik dalam satu kawasan parumahan tradisional yaitunyo kawasan perumahan tradisional Tinggam Kajai. Perkampungan Tinggam Kajai iko pado awa nyo didirikan dek Siak Bonda disabuik juo jo sabutan Tongku atau Tuanku Imam nan mandapek tugas dari Yang Dipertuan Daulat Parit Batu nan bakaduduakan di Simpang Empat. nan sangkek itu manjadi pusek pamarintahan. Dalam sistem pamarintahan adaik, masing-masing pakampungan dipimpin dek masiang-masiang datuak. Kampuang Tinggam Mudiak dipimpin dek Datuak Sati nan barasa dari Suku Jambak, Kampung Tinggam Hilia dipimpin dek Datuak Managun nan barasa dari suku Caniago. dan Kampuang Kasiak Putiah dipimpin dek Datuak Sutan Gumbalo nan barasa dari suku Caniago. Kaduo pakampuangan iko, kampuang tinggam, baik hilia maupun tinggam mudiak jo kampuang kasiak putiah mampunyoi sabuah kaunikan yaitunyo mampunyoi arsitektur bangunan minangkabau nan babeda jo arsitektur minangkabau pado umumnya, Hal tasabuik dapek diliek dari bantuak bangunan nan ado di kawasan tasabuik. Bantuak pakampuanganyo nan babeda jo pakampuangan minangkabau lainyo tasabuik manjadikan kampuang tasabuik manjadi salah ciek cagar budaya nan barado di Kabupaten Pasaman Barat dan juo marupoan salah ciek tujuan atau objek wisata sejarah yang ada di Kabupaten Pasaman Barat.\nBangunan rumah.\nKampung iko masih mampatahankan rumah-rumah tradisional nan baumua alah puluahan tahun, bahkan ado babarapo nan alah mancapai umua ratuihan tahun. Duo rumah gadang di siko sempat direnovasi ateh namo bantuan dari pamarintah karano alah amaik rapuah. Salain itu pamarintah alah pulo mampabaiki jalan manuju ka lokasi tasabuik nan mambuek akses kaluaa masuak kampuang manjadi labiah lanca. Kawasan Parumahan Tradisional Tinggam marupoan pakampuangan lamo nan dihuni dek sakitar 100 kapalo keluarga. Pakampuangan Tinggam merupakan salah ciek bantuak pakampuangan tradisional nan sacaro historiografi tradisional Minangkabau atau tambo marupoan wilayah rantau. Sacaro umum, bangunan nan ado di Tinggam babahan kayu. Di paakampuangan Tinggam saindaknyo tadapek 52 bangunan kayu jo parinciannyo iolah 49 bangunan rumah jo 3 bangunan rangkiang. Salain bangunan kayu, pado sisi timua dari pakampuangan tadapek bangunan musajik nan alah manggunoan bahan semen jo bata. \nRumah di Kawasan Kajai mampunyoi kaunikan jo kaunggulan, dimano masyarakaiknyo alah mamahami panataan jo panggunoan ruang nan alah taliek dari pakampuangan nan ta tata dengan sangaik baiak sarato mampunyoi pola tata ruang nan taratur. Pola susunan bangunan tamasuak dalam kategori pola linier, nan mano bangunan barado di sisi baraik jo sisi timua nan dipisahan dek jalan. Wilayah pakampuangan tradisional Tinggam sacaro geografi barado di lambah pabukitan nan barado di sisi baraik, utara jo salatan, sadangkan pado sisi salatan tadapek batang aia nan dek masyarakaik satampek dinamoan Sungai Batang Tinggam. Bangunan rumah nan ado di Pakampuangan mampunyoi babarapo variasi baiak bantuak atok, bantuak pintu, bantuak jendela, janjang. Namun, sacaro umum, bangunan rumah tingga babantuak rumah pangguang atau rumah kolong nan taliek pado bagian nan kosong atau kolong pado bawah bangunan. Bagian kolong rumah ado nan masih mamakai batu sandi jo ado pulo nan alah diganti jo semen. \nAdo pulo bangunan rumah tingga nan babantuak rumah bagonjong dengan jumlah gonjong ganok (2 gonjong) nan dilengkapi dengan gonjong tambahan pado bagian pintu jo janjang. Rumah bagonjong nan masih tasiso taliek mamakai sistem tradisional (sistem pasak). Bangunan rumah tingga ado nan badenah ampek pasegi jo ado pulo nan badenah ampek pasegi panjang. Dari segi ukuaran bangunan cukuik variatif, ado nan mampunyoi ukuran panjang 5 m, 6 m, 8 m, jo leba bangunan ado nan punyo leba 4 m, 5 m, 6 m. Salain bangunan rumah tingga masih tadapek 3 rangkiang nan khusus barado di mungko bangunan rumah tingga nan babantuak rumah bagonjong. Pado maso kini ko bangunan pakampuangan tradisional Lubuak Sariak, kanagarian Kajai masih mampatahankan arsitektur aslinyo. Pakampuangan Tradisional Lubuak Sariak nan barado di Kanagarian Kajai marupoan sabuah pakampuangan nan dikuliliangi pabukitan jo pagunuangan, sarato dilalui dek babarapo aliran batang aia. Masyarakaik Pakampungan Tradisional Lubuak Sariak alah bakambang jo manyeba kamano-mano, tatapi kondisi tanah leluhur masih dipatahankan sampai kini ko. Sabagai sumber parekonomian masyarakaik Lubuak Sariak sabagian gadang manjadi petani, dengan kakayoan jo paninggalan arsitektur nan khas jo masih asli, mako pakampuangan tradisional Lubuak Sariak mampunyoi potensi jo dayo tarik nan gadang sabagai objek wisata.\nKahidupan masyarakaik.\nMasyarakaik kampuang Tinggam Kajai tasabuik manggantuangkan hiduiknyo jo bakarajo batani, bakabun, sarato bataranak. Salain itu katiko wakatu senggang, masyarakaik mambuek karajinan tangan sarupo tampek panangkok ikan. Masyarakaik satampek banyak juo nan jadi pataranak ikan. Animo masyarakaik disinan cukuik tinggi dalam usaho budidaya ikan, tarutamo ikan nila jo ikan ameh. Salain itu, Masyarakaik Tinggam Kajai punyo pulo usaho batani dalam pangolahan minyak nilam. Minyak nilam marupoan salah ciek minyak atsiri nan dihasiakan dek nilam (\"Pogostemon cablin\" Benth.) sarato marupoan komoditas unggulan nasional Indonesia. Minyak nilam tasabuik punyo banyak kagunoan, mulai dari pambunuah saranggo, hinggo bamanfaaik pulo sabagai ubek. Sabanyak 90% kabutuahan minyak nilam dunia, disokong dek Indonesia nan barasa dari panyuliangan di palosok-palosok Nusantara. Salah satu tempat penyulingan tersebut berada di Kampung Tinggam Kajai.\nBahaso.\nKampuang tradisional di Nagari Kajai mampunyoi pabedaan gaya babahaso jo nagari lainyo nan badakekan, sarupo contoh jo Nagari Sinuruik. pabedaan vokal nan paliang banyak ditemuan antaro Kanagarian Sinuruik jo Kanagarian Kajai adolah pabedaan vokal [a] jo [o]. Sarupo pangucapan kato \"kepala\", di Nagari Sinuruik di baco jo \"kapalo\" dan kalau di Nagari Kajai masyarakaik satampek mambaconyo jo \"kopalo\". Jadi aratinyo kabanyakan Vokal [a] di Sinuruik, manjadi vokal [o] di Kajai. Contoh pabedaan pangucapan kato lainnyo yaitu kato \"dahulu\", kalau di nagari sinuruk di ucapkan jo \"dulu\", kamudian kalau di Nagari Kajai diucapkan jo \"dolu\". Salanjuiknyo kato \"nangka\" kalau di kanagarian sinuruk di ucapkan jo \"cibodak\" sadangkan kalau di Kanagarian Kajai diucapkan jo \"cobodak\". Aratinyo, dalam hal iko. pangucapan Bahasa Minangkabau Sinuruik mampunyoi banyak pasamoan jo Bahaso Minangkabau umum. Contoh lainnyo, kato \"makan\" dalam Bahaso Minangkabau umum di ucapkan \"makan\" dalam bahaso masyarakaik sinuruk. Namun babeda jo masyarakaik kajai nan marubah huruf vokal nyo manjadi huruf [e], sahinggo kato \"makan\" barubah manjadi \"maken\"."}
{"id": "336004", "revid": "12718", "url": "https://min.wikipedia.org/wiki?curid=336004", "title": "Urang Banggalo", "text": " \nUrang Banggalo (bahaso Banggalo: \u09ac\u09be\u0999\u09be\u09b2\u09bf, \"Bangali\"), acok disabuik pulo Urang Bangla, adolah kalompok etnik Indo-Arya nan marupokan panduduak asali dari wilayah Banggalo di Asia Salatan. Pasiaan Urang Banggalo tapacah ka Bangladesh jo nagaro-nagaro bagian India, Banggalo Barat, Tripura, jo Assam. Bahaso nan acok dipakai jo Urang Banggalo adolah Bahaso Banggalo nan marupokan bahaso dari Rumpun bahaso Indo-Arya. Namo \"Bangalee\" acok dipakai juo untuak manyabuik Urang Bangladesh sabagai banso."}
{"id": "336006", "revid": "2040133", "url": "https://min.wikipedia.org/wiki?curid=336006", "title": "Rumahgadang Minangkabau ado di Surabaya", "text": "Rumahgadang adolah rumah adaik urang Minangkabau. Ciri rumahgadang adolah atok babantuak gonjong. Ayoknyo tabuek dari ijuak.\nSalain di ranah Minang nan barado di Sumatera Barat, rumah gadang minang kabau ado di lua daerah. Di antaronyo di Taman Mini Indonesia Indah (TMII) Jakarta. Sakain itu ado di Surabaya, Jawa Timur. Bahkan ado nan di lua nagari, di antaronyo Sremban, Negeri Sembilan jo Kuala Lumpur Malaysia.\nRumahgadang nan di ranah Minang, ado di tiok nagari. Namun nan paliang tamusahua ado di Batusangka.\nSadangkan nan di Surabaya, badiri sajsk taun 1987. Didirikan dek masyarakaik parantau Minang nan bahimpun di organisasi Gebu Minang. Asanyo Gebu itu singkatan dari Gerakan Saribu Minang. Kini barubah manjadi Gerakan Ekonomi dan Budaya Minang.\nLatak rumahgadang Minangkabau di Surabaya ado di Kelurahan Gayungan, Kecamatan Gayungan, Jalan Gayung Kebunsari 64 Kota Surabaya. Rumahgadang nan punyo duo rangkiang dan surau tu, talatak di ateh tanah 3.500 meter pasagi.\nAsa usua tanah tu, adolah tanah hibah dari kaluarga almarhum Rahman Tamin, nan punyo pabirik kain PT.Ratatex singkatan dati Rahman Tamin Textil. Orang kayo nan manjadi tokoh urang awak Minang di zaman pamarintahan Sukarno-Hatta, di tahun 1957 sampai 1974.\nKini rumah gadang nan di Surabaya ko sadang disiapkan manjadi destinasi wisata di Surabaya, Jawa Timur. \nManuruik Ketua Umum Yayasan Gebu Minang Jawa Timur, Haji Muhammad Yousri Nur Rajo Agam, rintisan untuak jadi salah satu obyek wisata di Surabaya alah lamo diminta Dinas Kebudayaan dan Pariwisata (Disbudpar) Pemerintah Kota Surabaya. Namun, karano masih dalam proses panyalasaian, mako masih basipaik samantaro. Kalau nanti ukiran jo sagalo macam dekorasi alah salasai baru dilewakan manjadi salah satu obyek kunjungan wisata budaya di Surabaya.\nManuruik Pak Rajo Agam nan alah manjadi tokoh Kota Surabaya sajak tahun 1975 tu, rencana rumahgadang di Surabaya ko manjadi etalase budaya Minang alah mandapek dukungan dari tokoh urang Minang. Di antaronyo, mantan gubernur Sumatera Barat Harun Zain, Azwar Anas, Hasan Basri Durin jo Irwan Prayitno. Baitu pulo tokoh urang awak Minang nan paranah manjadi tokoh di Jawa Timur.\nIndak hanyo urang Minang, tokoh jo pajabaik Jawa Timur ko Kota Surabaya, alah siap pulo maagiah dorongan sarato mandorong sagalo persiapan. Mulai dari gubernur Sularso, Wahono, Basofi Sudirman, Imam Utomo, Sukarwo sampai ka Khofifah Indar Parawansa. Baitu pulo ko Walikota, sajak Purnomo Kasidi, Sunarto Sumoprawiro, Bambang Dwi Hartono sampai ka Tri Rismaharini."}
{"id": "336008", "revid": "51", "url": "https://min.wikipedia.org/wiki?curid=336008", "title": "Adjis Sutan Sati", "text": "Adjis Sutan Sati (lahia di Bukittinggi tahun 1930-an) adolah surang seniman saluang Indonesia. Inyo tanamo dek dendang saluang bagurauno nan diproduksi dek Tanama Record. Lagu ciptaanno dinyanyian dek panyanyi pop Minang populer cando Elly Kasim jo Tiar Ramon."}
{"id": "336011", "revid": "577", "url": "https://min.wikipedia.org/wiki?curid=336011", "title": "Memek (makanan)", "text": "Memek adolah makanan ringan khas dari Pulau Simeulue di Aceh, Indonesia. Makanan iko sarupo jo bubua dan dibuek dari nasi jo pisang. Memek ditatapkan sabagai Warisan Budaya Tidak Berwujud di Indonesia pado 2019. Makanan iko dibuek jo mamanggang puluik. Pisang kudian digiliang kasa dan dicampua jo bareh puluik, santan, garam, dan gulo. Proses iko dapek mamakan wakatu inggo satu jam."}
{"id": "336013", "revid": "7646", "url": "https://min.wikipedia.org/wiki?curid=336013", "title": "Tristan Tzara", "text": "Tristan Tzara atau Samuel Rosenstock (1896-1963) adolah saurang saniman, panyair, panulih jo pandiri gerakan Dada. Baliau lahia di Moinesti, Rumania pado taun 1896. Tristan Tzara bapindah kawarganegaraan manjadi warga nagara Parancih pado taun 1947. Baliau maningga pado bulan Desember 1963 di Paris, Parancih katiko baumua 67 taun.\nTristan Tzara mambuek karya, buku, manuskrip, foto, jo buku harian katiko mambarontak tahadok kasenjangan sosial pado maso parang dunia di Eropa. Di bawah pangaruah Andrian Manju, parhatian baliau tatuju ka Simbolisme jo mandirian majalah Simbolul basamo Ion Vinea jo palukih Marcel Janco."}
{"id": "336014", "revid": "7016", "url": "https://min.wikipedia.org/wiki?curid=336014", "title": "Alcyonium cydonium", "text": ""}
{"id": "336015", "revid": "7016", "url": "https://min.wikipedia.org/wiki?curid=336015", "title": "Cydonium gigas", "text": ""}
{"id": "336016", "revid": "7016", "url": "https://min.wikipedia.org/wiki?curid=336016", "title": "Cydonium muelleri", "text": ""}
{"id": "336017", "revid": "7016", "url": "https://min.wikipedia.org/wiki?curid=336017", "title": "Cydonium muelleri var. hispanica", "text": ""}
{"id": "336018", "revid": "7016", "url": "https://min.wikipedia.org/wiki?curid=336018", "title": "Geodia muelleri", "text": ""}
{"id": "336019", "revid": "7016", "url": "https://min.wikipedia.org/wiki?curid=336019", "title": "Geodia muelleri var. hispanica", "text": ""}
{"id": "336020", "revid": "7016", "url": "https://min.wikipedia.org/wiki?curid=336020", "title": "Geodia zetlandica", "text": ""}
{"id": "336021", "revid": "12718", "url": "https://min.wikipedia.org/wiki?curid=336021", "title": "Urang Maanyan", "text": "Urang Dayak Maanyan atau Urang Dayak Timua adolah sub-etnis masyarakaik Dayak asli Kalimantan. Ma'anyan (pengejaan kolonial \"Maanjan\" atau \"Meanjan\") dianggap juo sabagai bagian dari kalompok dusun jo namo Dusun Ma'anyan. Manuruik J. Mallinckrodt (1927), suku Dusun marupokan bagian dari suku Ot Danum maskipun kamudian teori tasabuik dibantah dek AB Hudson (1967) nan bapandapek bahso urang Ma'anyan marupokan cabang dari kaluargo Barito. urang Ma'anyan nan acok disabuik sabagai Urang Dayak juo disabuik sabagai Dayak Ma'anyan. \nUrang Dayak Ma'anyan mandiami bagian Timua Kalimantan, khusuihnyo Kabupaten Barito Timua jo sabagian Kabupaten Barito Salatan, Provinsi Kalimantan Tangah nan tagabuang dalam Ma'anyan I. Urang Dayak Ma'anyan juo mandiami Kalimantan Salatan bagian utaro, khusuihnyo di Kabupaten Tabalong nan mangacu ka Dayak Warukin. Urang Dayak Balangan atau Dusun Balangan nan tadapek di Kabupaten Balangan jo Urang Dayak Samihim nan tadapek di Kabupaten Kotabaru dikalompokkan basamo jo urang Dayak Ma'anyan. Urang Dayak Ma'anyan di Kalimantan Salatan dikalompokkan sabagai Ma'anyan II.\nSacaro administratif, urang Ma'anyan baru muncua pado sensus tahun 2000 jo marupokan 2,8% dari jumlah panduduak Kalimantan Tangah; sabalunnyo urang Ma'anyan dikalompokkan basamo urang Dayak pado sensus tahun 1930. Populasi panduduak Maanyan kini bajumlah sabanyak 558.000 jiwo.\nSijarah.\nSakitar 4.000 tahun lalu, sakalompok urang Austronesia mulai bamigrasi ka Filipina. Kiro-kiro 500 tahun kamudian, ado kalompok nan mulai bamigrasi ka Salatan manuju kapulauan Indonesia kini, jo ka Timua manuju Pasifik. Urang Austronesia iko bukan panghuni partamo Pulau Borneo. Antaro 60.000 jo 70.000 tahun lalu, parmukoan lauik 120 atau 150 meter labiah randah dari kini. Kapulauan Indonesia kalo itu barupo daratan (paro geolog manyabuik daratan iko \"Sunda\"), manusio sempat bamigrasi dari banuo Asia manuju ka Salatan. Migrasi tasabuik sempat mancapai banuo Australia nan saaik itu indak talalu jauah dari daratan Asia. Dari pagunuangan itulah barasa batang aia-batang aia gadang nan barado di saluruah Kalimantan. Dipakirokan, dalam rantang waktu nan lama, mereka harus manyebar manalusuri batang aia-batang aia hinggo ka hilia jo kamudian mandiami pasisia Pulau Kalimantan. \nDi daerah Salatan Kalimantan Urang Dayak parnah mambangun sabuah Karajoan. Dalam tradisi lisan Dayak di daerah itu acok disabuik Nansarunai Usak Jawa, yakni Karajoan Nansarunai dari Dayak Maanyan nan dihancuakan dek Majapahit, nan dipakirokan tajadi antaro tahun 1309-1389. Kajadian tasabuik mangakibaikan Urang Dayak Maanyan tadasak jo tapanca, subagian masuak daerah padalaman ka wilayah urang Dayak Lawangan.\nAruih gadang barikuiknyo tajadi pado saaik pangaruah Islam nan barasa dari Karajoan Demak basamo masuaknyo paro padagang Malayu sakitar tahun 1520. Subagian gadang urang Dayak di wilayah Salatan jo Timua Kalimantan nan mamaluak Islam kalua dari Urang Dayak. Mereka indak lai mangakui dirinyo sabagai urang Dayak, tapi manyabuik dirinyo sabagai atau urang Banjar jo Suku Kutai. Urang Dayak pamaluak Islam kabanyakan barado di Kalimantan Salatan jo subagian Kotawaringin. Di Kalimantan Timua, urang Suku Tonyoy-Benuaq nan mamaluak agamo Islam manyabuik dirinyo sabagai Suku Kutai.\nSamantaro itu, urang Dayak nan menulak agamo Islam baliak manyusuri batang aia jo masuak ka padalaman. Mereka bamukim di daerah-daerah Kayu Tangi, Amuntai, Margasari, Batang Amandit, Batang Labuan Amas jo Batang Balangan. Subagian lai taruih tadasak masuak rimbo. Salah saurang pamimpin Banjar Hindu nan takenal adolah Lambung Mangkurat, nan Manuruik urang Dayak adolah saurang Dayak Ma\u2019anyan atau Ot Danum.\nUrang Maayan iko bisa dibagi ka dalam tigo kalompok gadang, yaitu Banua Limo, Paju Sepuluh, jo Paju Ampek. Pabedaan namo kalompok iko batulak dari namo kampuang tatantu tampek pamukiman partamo pado zaman dahulu. Kini wilayah pamukiman mereka barado dalam wilayah Kacamatan Banuo Limo, Kacamatan Patangkep Tutui, Kacamatan Awang Hayaping, jo Kacamatan Dusun Timua. Kaampek kacamatan iko tamasuak Kabupaten Administratif Barito Timua, nan marupokan bagian dari Kabupaten Barito Salatan. \nSumber lain manyatokan bahso urang Dayak Maanyan tamasuak ka dalam kalompok Dayak Ngaju, sabagai kalompok nan labiah gadang. Urang Dayak Maanyan surang masih dapek dibagi ateh kalompok-kalompok nan labiah ketek, yaitu Maanyan Patai, Maanyan Pakau Karau, maanyan Paju Ampek, Dusun Witu, Dusun Karawatan, Dusun Malang, Maanyan Jangkung, Maanyan Paju Limo, Dusun Bayan Tawa, Dusun Taboyan, Dusun Karamauan. Kasado sub kalompok Maanyan iko badiam dalam wilayah Provinsi Kalimantan Tangah, tarutamo wilayah Kabupaten Barito Salatan. Sub Kalompok Maanyan lainnyo adolah Dusun Tabalong, Dusun Labuan Amas, Dusun Amandit, Dusun Alai, Dusun Kayu Tangi, Dusun Tapin, Dusun Bukit, Dusun Balanga. Sadonyo barado dalam wilayah Provinsi Kalimantan Salatan.\nManuruik urang Maanyan, sabalun manampaiki kawasan tampek tingganyo nan kini, mereka barasa dari hilia (Kalimantan Salatan). Walaupun kini wilayah Barito Timua indak tamasuak dalam wilayah Kalimantan Salatan, tatapi wilayah iko dahulu tamasuak dalam wilayah taakhia Kesultanan Banjar sabalun digabuang ka dalam Hindia Balando tahun 1860, yaitu wilayah Kesultanan Banjar nan alah manyusuik jo indak mampunyoi akses ka lauik, sabab dikaliliangi daerah-daerah Hindia Balando.\nBahaso.\nUrang Maanyan mampunyoi bahaso mereka surang yaitu bahaso Maanyan, tatapi bahaso Maanyan iko mampunyoi babarapo dialek yaitu dialek Paku, Maanyan Samihin, Dusun Witu, Dusun Malang. Masiang-masiang dialek tasabuik dapek dipahami dek dialek-dialek Maanyan lainnyo. Namun urang Maanyan jo kalompok Dayak lainnyo di Kalimantan Tangah umuamnyo manggunokan bahaso Ngaju atau bahaso Indonesia.\nMato pancarian.\nSubagian gadang mato pancarian urang Maanyan adolah bacocok tanam di parak jo sistem tabang baka. Sistem tabang baka dilakukan jo gotong royong antaro 12-15 urang. Mereka mangadokan pambagian karajo antaro padusi jo laki-laki. Tanaman utamo nan ado di parak adolah padi. Adopun tanaman lainnyo sarupo ubi kayu, naneh, ubi rambat, taruang, tabu, lado jo tambakau. Mereka baburu binatang juo manggunokan bantuan anjiang. Mereka juo mancari rotan jo damar untuak dijadikan karajinan tangan sarupo lapiak jo karanjang. Urang Maanya juo takenal sabagai pananun. Mereka bisa mananun manggunokan kapeh jo mambuek pakaian dari kulik kayu jo mambuek biduak nan mano beko biduak tasabuik ka dijua."}
{"id": "336022", "revid": "55", "url": "https://min.wikipedia.org/wiki?curid=336022", "title": "Bangso Arab", "text": ""}
{"id": "336023", "revid": "17924", "url": "https://min.wikipedia.org/wiki?curid=336023", "title": "Jalan Tol Jakarta\u2013Cikampek", "text": "Jalan tol Jakarta\u2013Cikampek atau Jalan Tol Japek adolah jalan tol babaya dari Cawang manuju Cikampek. Pintu-pintu tol pado jalan tol iko batampek di Halim, Pondok Gede Barat, Pondok Gede Timur, Cikunir, Bekasi Barat, Bekasi Timur, Tambun, Cibitung, Cikarang Barat, Cibatu, Cikarang Timur, Karawang Barat, Karawang Timur, Dawuan, Kalihurip, Cikampek Utama, dan Cikampek jo malalui Kota Jakarta Timur, Kota Bekasi, Kabupaten Bekasi, Kabupaten Karawang, dan Kabupaten Purwakarta. Jalan tol iko balatak lain satu tingkek di bawah jo Jalan tol layang Jakarta-Cikampek di rueh Cikunir-Karawang Barat nan mampunyoi panjang 36,84 kilometer. Panjang kasadonyo dari jalan tol iko adolah 73 kilometer. Jalan tol Jakarta-Cikampek patamo kali dicubo pado 21 September 1988 basarato pangasahan jalan tol iko dek Soeharto pado 19 November 1988.\nLayanan panunjang.\n\"Rest area\".\nJalan tol Jakarta-Cikampek mampunyoi \"rest area\" untuak ka arah Timue jo Barat. Baikuik 9 \"rest area\" di Jalan tol Jakarta-Cikampek:"}
{"id": "336026", "revid": "17924", "url": "https://min.wikipedia.org/wiki?curid=336026", "title": "Jalan tol layang Jakarta-Cikampek", "text": "Jalan tol layang Jakarta\u2013Cikampek atau acok disabuik Jakarta-Cikampek Elevated adolah jalan tol layang babaya sapanjang 36,84 kilometer nan talatak di tangah Jalan tol Jakarta-Cikampek. Jalan tol iku malalui Kota Bekasi, Kabupaten Bekasi, jo Kabupaten Karawang, Jawa Barat, Indonesia. Jalan tol layang Jakarta-Cikampek marupokan jalan tol layang tapanjang di Indonesia jo manjadi jalan tol batingkek (\"double decker motorway\") patamo di Indonesia karano dibangun tapek di ateh Jalan tol Jakarta-Cikampek. Ado pulo tujuan dibueknyo jalan tol iko adolah untuak mamisahan laluan palaju Jakarta-Bekasi-Cikarang (lorong kolektor/eksisting) jo laluan untuak jarak jauh bantuak ka Cirebon, Bandung, Semarang, jo Surabaya (lorong ekspres/layang). Jalan tol iko bakasahan untuak dipakai pado tahun 2019."}
{"id": "336027", "revid": "577", "url": "https://min.wikipedia.org/wiki?curid=336027", "title": "Jalan Tol Jakarta-Cikampek bagian Selatan", "text": "Jalan tol Jakarta\u2013Cikampek bagian Salatan atau Jalan tol Jakarta\u2013Sadang atau Jaksa/Japek Selatan adolah jalan tol babaya nan kini masih dibangun untuak manghubuangan Jalan tol Lingka Lua Jakarta di Jati Asih, Bekasi jo Jalan tol Purbaleunyi di Sadang, Purwakarta. Jalan tol iko barancanokan untuak mamacah batumpuaknyo oto di Jalan tol Jakarta\u2013Cikampek bagian Utara."}
{"id": "336028", "revid": "577", "url": "https://min.wikipedia.org/wiki?curid=336028", "title": "Jalan tol Padang\u2013Pekanbaru", "text": "Jalan tol Padang\u2013Pekanbaru adolah jalan tol babaya nan marupokan bagian dari jajalo jalan tol Trans-Sumatera nan maghubuangkan Padang jo Pekanbaru. Saparuah ruehnyo talatak di Sumatera Barat jo lainnyo batampek di Riau malalui Lambah Anai nan marupokan susunan tabiang curam nan talatak di Padang Panjang taruih manyabarang jurang di Ngarai Sianok, Bukittinggi sarato basambuang pulo jo Kelok Sambilan di Payakumbuh. Jalan tol sapanjang 254,8 km nan mampunyoi rute Padang menuju Bukittinggi sampai ka Pekanbaru iko sadang dibangun dan proyek iko mampunyoi tunnel sapanjang 8,95 km nan ado di wilayah Payakumbuh. Tunnel nan manambuih paruik Bukik Barisan tasabuik adolah tunnel jalan tol patamo di Indonesia sarato manjadi tunnel jalan tol tapanjang. Langkah mulo-mulo nan balakukan adolan balatakkannyo batu patamo Padang\u2013Sicincin, pitih nan diparalukan untuak mambuek tunnel bantuak itu adolah sakironyo Rp9 triliun dari jumalah Rp78,09 triliun untuak pambuekan kasadonyo, untuak tunnel sajo alah bapakaian pitih sabanyak Rp9 Triliun.\nMantari Pakarajoan Umum jo Parumahan Rakyaik (PUPR), Basuki Hadimuljono manyabuikkan bahasonyo tunnel dipakai untuak mamendekkan rute, karano kok indak mamakai tunnel, rute akan dibuek mamuta bukik sarato punyo jarak nan labiah panjang, sakironyo 11 km atau salisiah sakironyo 2 km labiah panjang babandingan wakatu mamakai tunnel. Jalan tol iko dibuek malalui 6 langkah, ado:"}
{"id": "336029", "revid": "73", "url": "https://min.wikipedia.org/wiki?curid=336029", "title": "Palabuahan udaro", "text": ""}
{"id": "336031", "revid": "12718", "url": "https://min.wikipedia.org/wiki?curid=336031", "title": "Babako", "text": "Babako marupuoan tahapan dalam acara baralek dalam masyarakaik Minangkabau. Acara babako ko diadoan dek pihak kaluarga ayah anak daro. Babako marupoan bantuak gotong royong dalam managak an alek. Dek musabab kaluarga ayah (bako) mambalian barang antaran untuak anak pisangnyo (calon anak daro). Barang antaran ko umumnyo adolah barang nan dibutuahan dek anak daro. Barang ko disusun diateh talam-talam, barang tu sarupo ameh, pakaian, lauak pauak untuak alek baiak nan masi mantah atau nan alah di masak, kue gadang, jo sabagainyo. Babako manunjuak an bantuak kasih sayang bako ka anak pisangnyo.\nSadangkan Bako adolah tali kakerabatan \"induak bako\" jo anak pisang maupoan hubungan antaro sauang anak jo saudara padusi abaknyo atau hubungan anak saudara laki-laki jo saudara laki-laki lainnyo. \nIndak hanyo kutiko baralek, babako juo disabuik jo mancaliak anak atau anak dicaliak bakonyo. Iko ko diadoan kutiko anak baru lahia atau labiah kurang baumua sakitar 40 ari, pado tu anak dijampuik dek bakonyo sambia dibaok an bareh, pisang, taranak, jo batang karambia yang ka ka ditanam. Manuruik asa mulo katonyo, kato bako atau baki yang dibaok dek pihak bako, manjadi lambang ekonomi jo tacukuiknyo kabutuhan iduik.\nRangkaian acara babako.\nPersiapan.\nNan paliang utamo dalam malaksanoan acara babako yaitu ditahap parsiapan. Induak bako mulai mangumpuan sado sanak untuak mampasiapan apo-apo nan ka dibaok untuak mancaliak anak pisang nan ka baralek. Biasonyo yang paliang utamo disiapan adolah makanan nan akan dibaok ka rumah anak pisang nan baralek.\nArak-arak an.\nSatalah sudah bakumpua sadonyo rombongan ajan pai ka rumah pangantin jo bajalan basamo. Tapo apobilo rumahnyo bajarak lumayan jauah dari anak daro mako dipakai kandaraan umum, arak-arak dilakukan kutiko ampia dakek di rumah anak daro. satalah sampai di rumah marapulai rombingan induak bako dari anak daro akan disambuik dek pihak kaluarga maapulai untuak manyarahan baban. Baban nan dimakasuik adolah jamba. \nMakan basamo.\nSasudah panyaahan baban atau pambaok an dari kaluarga bako, diadoan makan basamo. Selanjutnya setelah penyerahan baban adalah makan basamo, saat baban diserahkan semua rombongan beserta anak daro akan 10 disilakan duduk oleh ibu marapulai di ruangan yang telah disediakan pula makanan kepada rombongan induak bako dari anak daro. Rombongan yang mengantarnya akan makan basamo. Kini ko arak-arak bako jo dilakuan jo manggunoan bendi. \nBatuka baban.\nRangkaian acara salanjuiknyo adolah pambaleh baban atau patukaaan. Pambaleh baban iko dilakuan dek pihak kaluarga marapulai jo maagiah balasan ateh baban nan dibaok an kapado mereka sebagai bantuak balasan sari isi dulang makanan alah dibaok. Salaph malakuan pambalehan baban mako rombongan induak bako dari anak daro akan bapamitan pulang sabalun pulang salah sorang yang dituoan dari rombongan induak bako dari anak daro akan berpamitan kepada ibu marapulai. Acara babako ditujuan untuak mancaliak an kasih sayang taadok anak pisang jo mamboaok macam makanan juo manjago silaturahmi.\nMambakoi anak.\nBaralek mambakoi atau alek mambakoi anak adolah maadoan samacam alek nan mariah ado pulo nan sampai mamotong jawi untuak panyatoan rasmi pado masyarakaik banyak jikok nan dibakoan tu alah punyo bako. Sacaro sosialnyo, mulai dari alek babako tu ado tajalin ikek an lahia bathin antaro anak jo pihak kaluarga bakonyo. Alek iko biasonyo nan disabuik jo turun mandi atau ado pulo nan mangecek mambadak an anak.\nIndah hanyo itu, acara babako dilaksanaan pulo dalam acara sunaik rasu. Dalam acara turun bako, anak dibaok ka rumah bakonyo talabiah dahulu. Di rumah bako, si anak akan disambuik dek sanak saudara ayahnyo, lalu dilakek an pakaian marapulai. Salapeh mamakai pakaian, si anak nan ka basunaik dibaok ka rumah induaknyo jo diarak-arak jo hadiah nan manjadi paragiahan bakonyo. Hadiah ko barupo sapeda, ameh, jo jinih kue-kue. Satibo di rumah induaknyo, mako tanggung jawek bako bisa dikatoan salasai.\nBaban nan dibaok induak bako.\nParagiah atau hadiah yang diabok dek pihak bako dinamoan baban. Baban yang dibaok yaitu Makanan nan dibaok dalam acara babako masiang-masiang daerah babeda jo daerah lainnyp. Salah satu di Kacamatan Pakan Rabaa nan mambaok macam jenis makanan adat yaitu nasi 11 kuning, randang dagiang, singgang ayam, sumur ayam, pangek kacang panjang, paragede kentang, pangek pisang, kue kering, kue hias, limpiang dan pinyaram. Sado makanan nan dibaok jo jumlah nan alah ditantuan.\nSamantaro itu alaik nan digunoan dalam mambok makanan yaitu dulang. Nasi kuniang disusun di ateh dulang. Samba disusun di ateh cambuang sabanyak 17 ditata di baki yang sudah dialasi jo kain rendo. Nasi kuning ditata di dulang jo ditutuik manggunoan daun pisang kudian baru dibungkuih jo kain panjang. Salapeh makanan salasia di tata, maka makanan dibaok ka rumah marapilai jo dijujuang jo kapalo.\nSalain makanan, barang nan manjadi pambaok an bako pado acara babako adolah siriah langkok dalam carano, pakaian bisa barupo bahan pakaian atau baju nan alah dijaik, salimuik, ameh, jo bahan mantah nan dipakai di dapua. Bahan dapua ko bisa bareh, karambia, binatang ternak sarupo ayam, kambiang atau kabau.\nMakna yang terkandung dalam makanan.\nMakna nan takanduang dari makanan adaik nan dibaok saat acara babako antaro lain nasi kuniang malambangkan kasucian anak daro jo marapulai. Sadangkan singgang ayam malambangan anak daro alah disarahan sautuahnyo kapado pasangan iduik nan alah dipilianyo. Randang dagiang malambangan niniak mamak nan dituoan dalam adaik nagari, paragede kantang malambangan sabuah harapan untuak manamuan kato mufakaik dalam sabuah kaluarga, kue hias malambangan kaidupan nan barasai istiadaik, limpiang malambangkan anak daro jo pinyaram malambangan marapulai.\nKato pasambahan babako.\nDalam acara babako ado pulo pasambahan yang disampaian dek bako pada kamanakannyo. Barikuik ko contoh kalimaik pasambahan:\n\"Karano lah dapek kato ciek bana sabuah ateh namo bapak dengan mandeh, kok manyilau anak, sabalunnyo kami carian aie agak sagaluang, api sapuntuang, lalu bakumpua-kumpua kami, dikumpuan pitih agak sagadang sakepeang, kok balabiah dibalian ka nan gadang kok ndak sampai, dibalian ka nan ketek kok balabiah, dibalian ka anak bilalang, anak jawi dinamokan, kok balabiah pitih dari pambalian jawi, dibalikan baju nan sahalai kok kain nan sacabiak, barang agak sagilie, kok baagiah ka anak pitolong ka nan pangka, untuang manjadi safaat dek anak\".\nMakna dari sabagian isi pasambahan itu manjalehan apo sako nan dibaok dek induak bako ka tampek anak pisang. Dalam pasambahan ko pihak bako maagiah anak jawi sabagai hadiah untuak anaj pisangnyo. Jawi ko diagiahan dalam pasambahan disabui anak bilalang sabagai kato kieh dalam pasambahan tasabuik. Panggunoan bahaso di dalam pasambahan nan tinggi maknyanyo disampaian jo caro manyusun hari jo maangkek tangan."}
{"id": "336034", "revid": "6175", "url": "https://min.wikipedia.org/wiki?curid=336034", "title": "Komite Pananganan COVID-19 jo Pamulihan Ekonomi Nasional", "text": "Komite Penanganan COVID-19 dan Pemulihan Ekonomi Nasional adolah komite nan dibantuak dek pamarintah dalam rangka mampaelok ekonomi jo mangandalian panyakik akiabaik pandemi COVID-19 di Indonesia. Komite iko dibantuak pado tanggal i 20 Juli 2020 sasuai jo Peraturan Presiden Nomor 82 Tahun 2020. Komite iko manyalarasan tugas Gugus Tugas Percepatan Penanganan COVID-19 nan mulonyo baparan sabagai lambaga utamo dalam usaho mangandalian dampak COVID-19 jo ditambah tugas lembaga/kementrian untuak mampacapek maelokno kondisi ekonomi dek pandemi ko. Dek co itu, gugus tugas nan tu basamo jo lembaga nagara lainnyo, dibubaran dialiahan jo ka komite ko. \nKomite ko dipimpin dek Menteri Koordinator Bidang Perekonomian Airlangga Hartarto, Menteri Badan Usaha Milik Negara Erick Thohir sabagai katua palaksana. Di bawah ketua komite jo ketua pelaksana, Kepala Badan Nasional Penanggulangan Bencana Doni Monardo ditatok an sabagai kapalo satuan tugas pananganan COVID-19 jo Wakil Menteri I Badan Usaha Milik Negara Budi Gunadi Sadikin ditatokan sabagai kapalo satuan tugas pamulihan jo transformasi ekonomi nasional.\nAsa mulo.\nSajak tajadinyo pandemi COVID-19 di Indonesia pada awal 2020, pamerintah Indonesia mambantuak Gugus Tugas Percepatan Pananganan COVID-19 nan manjalan tugas sajak Maret inggo Juli 2020. Salamo bajalannyo gugus tugas ko, pamarintah manggok pananganan COVID-19 alun layak mautamoan pananganan pamulihan ekonomi. Melalui komite ko, diarok an cicak minyak ekonomi akibaik pandemi bisa disalasaian sacaro bairiangan jo soal dampak kasihatan, malalui pananganan kalambagaan nan samo jo terkoordinasi sacaro maksimal.\nAnggota komite.\nAdo susunan jo bagian dalam Komite Pananganan COVID-19 jo Pamulihan Ekonomi Nasional terdiri ateh tigo bagian utamo, yakni Komite Kebijakan, Satuan Tugas Penanganan COVID-19, jo Satuan Tugas Pemulihan dan Transformasi Ekonomi Nasional. Komite Kebijakan mampunyoi tugas manyusun rekomendasi kabijakan strategis kapado Presiden. Satgas Penanganan COVID-19 malanjuikan tugas pado Gugas COVID-19 sabalunnyo, yakni malkuan kabijakan stratgeis, manyalasaian melaksanakan kabijalan dalam rangko pancapek an pananganan COVID-19. Terkait Satgas COVID-19, pemerintah di daerah dapat menyesuaikan dengan membentuk satuan tugas di provinsi dan kabupaten/kota.\nDi sisi lain, Satgas Pemulihan dan Transformasi Ekonomi Nasional punyo tugas untuak malakuan kabijakan strategus dalam sektor usaho. Tujuannyo untuak pacapek an pamuliahan ekonomi. Tujuannyo adolah patumbuhan ekonomi, mamastian adonyo lapangan karajo, jo kamampuan balanjo masyarakaik akibaik pandemi.\nAnggota Komite Penanganan COVID-19 jo Pemulihan Ekonomi Nasional terdiri atas Anggota Komite Kebijakan dua Kepala Satuan Tugas di bawahnyo. Samantaro, presiden menunjuak juru bicara pamarintah baru untuak pananganan COVID-19 nan barado di bawah Kepala Satgas.\nPembubaran Gugus Tugas COVID-19 dan lembaga lainnya.\nDek dibantuaknyo komite ko, Gugus Tugas Percepatan Penanganan COVID-19 dibubaran jo masuak dalam komite ko. Samantaro itu, tadapek 18 lembaga nan ikuik pulo dibubaran, yaitu:"}
{"id": "336035", "revid": "51", "url": "https://min.wikipedia.org/wiki?curid=336035", "title": "Buya Umar Bakri", "text": ""}
{"id": "336038", "revid": "7250", "url": "https://min.wikipedia.org/wiki?curid=336038", "title": "Komite Penanganan COVID-19 dan Pemulihan Ekonomi Nasional", "text": ""}
{"id": "336039", "revid": "51", "url": "https://min.wikipedia.org/wiki?curid=336039", "title": "Belajar dari Rumah", "text": "Belajar dari Rumah (BDR) marupoan program pandidikan lewat siaran tivi nan diadoan dek Kementerian Pendidikan jo Kebudayaan RI bakarajo samo jo TVRI dalam rangka memfasilitasi pendidikan di masa pandemi COVID-19 di Indonesia. Program ko disadioan untuak manjadi alaik baraja jo caro mandidiak anak sakola jo masyarakaik.\n\"Belajar Dari Rumah\" barisi program-program pandidikan, kabudayaan, jo hiburan untuak sado janjang pandidikan; dimulai dari PAUD (Pendidikan Anak Usia Dini), SD jo sadarajaik, SMP jo sadarajaik, jo SMA jo sadarajaik, sarato program pangasuhan untuak urang gaek. Pado waktu \"primetime\", akan ditayangan film anak jo film nasional pilihan sabagai suguhan tayangan edukasi untuk anak-anak usia 4-13 Tahun. Film nasional pulo tamasuak film-film edukasi nan manayangan carito khas Indonesia. Di akhia pakan, blok program ko manayangan program-program pandidikan jo kebudayaan untuak sado kalompok usia.\nSijarah.\nAdo salah tafsia antaro urang gaek siswa jo guru manganai kabijakan \"baraja di rumah\" salamo masa pandemi COVID-19 di Indonesia. Pihaik sakola bantuaknyo hanyo mamindahan proses baraja mangaja ka rumah. Materi jo tugas diagiah sacaro daring atau \"online\", malalui berbagai platform nan disadioan dek pamarintah jo swasta. Pamasalahan kuota internet pulo manjadi baban dek guru jo anak didiak, mainge indak sado kota jo kabupaten di Indonesia nan punyo jariangan internet. Akhianyo, Kementerian Pendidikan jo Kabudayaan RI (Kemendikbud) mambuek program \"Beraja dari Rumah\" lewat TVRI untuak manjangkau daerah-daerah nan internetnyo indak mamadai, program ko mulai 13 April 2020.\nDirektur Jenderal PAUD dan Dikdasmen Kemendikbud, Harris Iskandar mangatoan dalam proses pambalajaran di rumah, sapatuiknyo guru jo urang gaek anak didiak dapek maujudan pandidikan nan bamakna, indak hanyo fokus pado capaian akademik atau kognitif. Tujuan utamonyo labiah mautamoan pado panalaran jo indak capaian materi baraja. Takaik pandemi corona tu, pamerintah mangaluan Surat Edaran Nomor 4 Tahun 2020 Tantang Pelaksanaan Kebijakan Pendidikan dalam Masa Darurat Penyebaran Covid-19.\nMenteri Pendidikan dan Kebudayaan Nadiem Makarim juo mangecek an blok program \"Belajar dari Rumah\" manjadi alternatif atau pilihan aktivitas baraja dalam kondisi darurat untuak mandorong pembelajaran bermakna. Dalam pernyataan nan tampil pada kredit setiap program pendidikan \"Belajar dari Rumah\" di pagi hari, tujuan program indak ditujuan untuak mangaja tuntas pado kompetensi literasi dan numerasi.\nPerpanjangan kerjasama.\nPado Juni 2020, Direktur Utama TVRI Iman Brotoseno batandang ka kantua Kemendikbud RI untuk batamu jo Direktur Jenderal bidang Kebudayaan Kemendikbud Hilmar Farid. Sangkek tu, Hilmar manyatoan bahwa acara kerjasama TVRI jo Kemdikbud tasabuik saharusnyo abih pado pada bulan Juli dipapanjang manjadi Desember atau hingga ditamuan vaksin anti COVID-19 karena kurva kasus positif COVID-19 di Indonesia satiok arinyo maningkek tajam jo masih alun manurun jo alun dapek dikandalian.\nJadwal program.\n\"Catatan: Patunjuak wakatu nan digunoan yaitu WIB. Jadwal dapek barubah mangikuti Kemendikbud RI\"\nSiaran pagi (Senin-Jumat)\nProgram.\nProgram \"PAUD\" ko ditujuan untuak anak usia dini dari 4 Tahun. Dalam program ko anak diarok an dapek mangana angki, huruf, teknologi, jo hal-hal parnah tajadi di dunia. Semacam pangatuahan umum nan ringan.\nProgram ko pulo disi dek oleh program \"Jalan Sesama\" nan ditayangan ulang. Program ko sabalunnyo alah parnagh ditayangan dek Trans7 jo Kompas TV. Program iko ditayangan ulang jo diisi dek video-video kreativitas anak nan marupoan kiriman panonton di rumah. \"Jalan Sesama\" tayang satiok Senin inggo Jumaik pukua 08:00 WIB.\nProgram ko kudian ditambah dek TVRI jo manayangan serial animasi Miki Tikus pado bulan Juli sabalunnyo vakum sakian puluhan tahun. Walau co itu pado tahun 2020, \"Mickey Mouse Clubhouse\" tayang lewat kerjasama Kemdikbud jo rumah produksi tanamo Amerika Walt Disney Animation Studios sakaligus manggantian slot acara dokumenter Netflix \"Our Planet.\"\nDi bawah ko contoh program nan ditayangan:\nProgram \"SD Kelas 1-3 dan Sederajat\" marupoann kumpulan program pendidikan instruksional, ditujuan ka anak Sekolah Dasar kaleh s 1-3 sapangkek. Program iko ditujuan untuak maagiah pangajran tantang ituang maituang untuak nan jolong, baraja literasi numerasi jo barajan tantang caro bakarajo samo antaro manusia. Program tayang satiok Senin inggo Jumaik pukul 08.30 WIB.\nDi bawah ko contoh program nan ditayangan:\nProgram \"SD Kelas 4-6 dsadarajaik\" marupoan kumpulan program pendidikan instruksional, ditujukan ka siswa Sekolah Dasar kelas 4-6 dan sederajat.Program ko ditujuan untuak maagian edukasi tantang barajar perhitungan lanjutan, kebudayaan serta belajar mengenai hal yang baru. Program ko ditayangan satiok Senin inggo Jumaik pukua 09.00 WIB.\nDi bawah ko contoh program nan ditayangan:\nProgram \"SMP/MTs sadarajaik\" marupoan kumpulan program pendidikan instruksional, ditujukan ka siswa Sekolah Menengah Pertama jo sadarajaik. Program ko ditujuan untuak maagian edukasi tantang baraja maituang lanjutan sarupo statistika, bangun ruang, kebudayaan sarato baraja mangai hal yang baru. Program ko ditayangan satiok Senin inggo Jumaik pukua 09.30 WIB.\nDi bawah ko contoh program nan ditayangan:\nProgram \"SMA/SMK/MA\" \"sadarajaik\" marupoan kumpulan program pendidikan instruksional, ditujukan ka siswa Sekolah Menengah Atas dan Sederajat. Program ko ditujuan untuak maagian edukasi tantang baraja maituang lanjutan sarupo statistika, bangun ruang, kebudayaan sarato baraja mangai hal yang baru. Program ko ditayangan satiok Senen inggo Jumaik pukua 10.00 WIB.\nDi bawah ko contoh program nan ditayangan:\nProgram iko adolah program terakhir dalam blok program Belajar dari Rumah di pagi hari, babeda jo nan sabalunnyp yang ditujuan untuak siswa program ko ditujuan untuak guru. Pado awalnyo program iko dinnamoan \"Keluarga Indonesia\", program untuak maagiah edukasi ka urang tuo tantang caro manyiapan masa depan anak, caro mandidik anak sarato caro baraja anak nan tapek jo mambuek anak-anak nyaman. Slot ko kudian dilanjuik an jo \"Beranda Pak RT\", sabuah sitkom nan sarupo. Program ko tayang satiok Senin inggo Jumaik pukua 10.30 WIB.\n\"Film Indonesia\" adolah program di jam tayang utamo nan manayang film-film pilihan produksi dalam negeri. Promosi dari Kemendikbud mamakai tajuak \"film Indonesia terbaik\". Film untuk anak-anak ditayangan satiok Senen pukua 19:00 WIB, samantaro film untuak umum ditayangan satiok Salasa inggo Kamih pukua 21.30 WIB."}
{"id": "336041", "revid": "7250", "url": "https://min.wikipedia.org/wiki?curid=336041", "title": "Baraja dari Rumah", "text": ""}
{"id": "336073", "revid": "3044", "url": "https://min.wikipedia.org/wiki?curid=336073", "title": "It's Okay to Not Be Okay", "text": ""}
{"id": "336076", "revid": "7016", "url": "https://min.wikipedia.org/wiki?curid=336076", "title": "Geodia robusta (Lendenfeld, 1910)", "text": ""}
{"id": "336077", "revid": "7016", "url": "https://min.wikipedia.org/wiki?curid=336077", "title": "Geodia robusta var. carolae", "text": ""}
{"id": "336078", "revid": "7016", "url": "https://min.wikipedia.org/wiki?curid=336078", "title": "Geodia robusta var. megaclada", "text": ""}
{"id": "336079", "revid": "7016", "url": "https://min.wikipedia.org/wiki?curid=336079", "title": "Geodia robusta var. megasterra", "text": ""}
{"id": "336080", "revid": "7016", "url": "https://min.wikipedia.org/wiki?curid=336080", "title": "Geodinella robusta var. carolae", "text": ""}
{"id": "336081", "revid": "7016", "url": "https://min.wikipedia.org/wiki?curid=336081", "title": "Geodinella robusta var. megaclada", "text": ""}
{"id": "336082", "revid": "7016", "url": "https://min.wikipedia.org/wiki?curid=336082", "title": "Geodinella robusta var. megasterra", "text": ""}
{"id": "336083", "revid": "7016", "url": "https://min.wikipedia.org/wiki?curid=336083", "title": "Geodinella robusta var. robusta", "text": ""}
{"id": "336084", "revid": "577", "url": "https://min.wikipedia.org/wiki?curid=336084", "title": "Musajik Rayo Kubang", "text": "Musajik Rayo Kubang talatak di Nagari Kubang, Kecamatan Guguak, Kabupaten Lima Puluh Kota, Sumatera Barat.\nSijarah.\nMusajik iko dibangun untuk pertama kali pada tahun 1846 M atau 1265 H dengan bentuk bangunan hanya bertiang tonggak kayu dan beratap ijuk. \nPada 1897 atau 1316 H dilakukan perbaikan, dengan membangun dinding dan lantai dari batu, atap diganti dengan seng namun tiang bagian dalam tetap menggunakan kayu yang lebih dikenal dengan sebutan \"Tonggak Macu\". Pada tahun itu pula, dibangun menara masjid yang masih bertahan hingga sekarang ini. Pemugaran kedua ini dipelopori oleh Lako Datuk Perpatiah Baringek Nan Bajambek, sebagai pucuk ke empat Suku Nagari Kubang.\nMusajik iko mangalami pamugaran baliak pado 18 April 1938 atau 17 Safar 1357 H. Pimpinan pemugaran pada waktu adalah Engku Lunak dari Padang Panjang. Sumbayang Jumaik untuak kali patamo dilaksanoan pado 15 Januari 1941, nan manandoi resminyo pamugaran.\nArsitektur.\nDenah dasar musajik baukuran 24 x 29 meter. Dalam kompleks bangunan, ado taman Alquran berukuran 14 X 5 meter, kolam ikan 40 X 16 meter, dan pakarangan 58 X 56 meter. "}
{"id": "336085", "revid": "12163", "url": "https://min.wikipedia.org/wiki?curid=336085", "title": "U.S. Citt\u00e0 di Palermo", "text": ""}
{"id": "336086", "revid": "12718", "url": "https://min.wikipedia.org/wiki?curid=336086", "title": "Bachtaruddin", "text": "Bachtaruddin (lahia di Maninjau, 1907 \u2013 maningga di Jakarta, 24 Juni 1956) adolah saurang panubuah jo pangapalo Partai Komunis Indonesia (PKI) di Sumatera Barat. \nPado pamilu 1955, inyo tapiliah sabagai anggota DPR RI dari Partai PKI mawakiakan daerah pamiliahan Sumatera Tangah. Di DPR RI, Bachtaruddin manjadi pangapalo Fraksi PKI jo manjabek sabagai Wakia Katuo I. Tapi, inyo maningga di tangah maso jabeknyo. Kurusi nan ditingganyo baisian jo Anwar Kadir.\nAkademi Ilmu Politik Bachtaruddin, nan baambiakan dari namonyo, didirikan salapeh kamatiannyo manjadi sakolah untuak kader-kader PKI.\nKaiduikan awa.\nApak Bachtaruddin banamo Said jo bagala Haji, saurang sudaga jo panyokong Persatuan Muslim Indonesia (Permi). Bachtaruddin adolah saudaro tiri dari Rasuna Said. Lahia jo bagadangan di Maninjau, Bachtaruddin manyalasaikan sakolahnyo di HIS jo MULO Jakarta. Salapeh itu, inyo bakarajo sabagai tanago karajo kolonial di Medan. Inyo pulo paranah manjadi saurang patinju di Singapura, tapi indak barapo lama.\nPado maso panduduakan Japang di Sumatera Barat, inyo manjadi personel polisi di Padang. Panulih Hasril Chaniago mancataik, Bachtaruddin bapangkaik \"Keibu\" (Inspektur Polisi) di kapolisian.\nManubuahkan PKI Sumatera Barat.\nSalapeh proklamasi kamardikaan Indonesia, Bachtaruddin kalua dari kapolisian untuak mangatua panubuahan PKI di Sumatera Barat basamo Usman Keadilan, Nursuhud, dan Anwar Kadir.\nWakatu pamilu 1955, PKI mandapek 61.591 suaro (sakironyo 7% dari jumalah suaro) di Sumatera Tangah. Ateh capaian tasabuik, PKI manampekkan satu wakianyo di DPR (namonyo Bachtaruddin) basamo duo wakia lainnyo di Konstituante. \nJumalah suaro nan didapek PKI di Sumatera Tangah, manuruik sijarawan Mestika Zed, \"mangajuikkan\" karano partai tasabuik \"taamaik saketek\" pado zaman pajuangan. PKI manjadi partai pamanang ka-3 salapeh Masyumi nan mandapek 480.521 suara (49%) jo Persatuan Tarbiyah Islamiyah nan mandapek 271.513 suara (28%)."}
{"id": "336087", "revid": "2187", "url": "https://min.wikipedia.org/wiki?curid=336087", "title": "(184314) 2005 EO302", "text": ""}
{"id": "336089", "revid": "12718", "url": "https://min.wikipedia.org/wiki?curid=336089", "title": "Rumah Gadang Karajaan Koto Besar", "text": "Rumah gadang karajaan Koto Besar adolah rumah adaik tradisional Minangkabau nan kapamiliakannyo punyo Karajaan Koto Besar. Rumah gadang iko balokasi di Nagari Koto Besar, Kecamatan Koto Besar, Kabupaten Dharmasraya, Provinsi Sumatera Barat. Rumah gadang iko pado kiniko marupoan sabuah situs cagar budaya nan barado di Kabupaten Dharmasraya. Rumah gadang tasabuik dibangun pado maso karajaan Pagaruyung dimano banyak tadapek karajaan-karajaan ketek pado wakatu itu nan barado di bawah naungan dari karajaan Pagaruyung.\nLokasi.\nRumah gadang karajaan Koto Besar iko barado di Jorong Koto Besar, Nagari Koto Besar, Kecamatan Koto Besar, Kabupaten Dharmasraya, Provinsi Sumatera Barat. Lokasi bangunan tasabuik bajarak labiah kurang 30 km dari pusek Pamarintahan Kabupaten Dharmasraya nan barado di Pulau Punjung. Bangunan iko talatak indak jauah dari jalan utamo Koto Besar sahinggo untuak manuju ka rumah gadang tasabuik bisa jo caranyo manggunoan kandaraan roda duo atau roda ampek. Sacaro geografis atau bentangan alamnyo, rumah gadang iko barado di dakek pamukiman penduduk dengan bantangan lahan datar. Sacaro umum topografi tanah di Kabupaten Dharmasraya tadiri ateh tigo bagian yaitunyo babukik- bukik, bagalombang, jo data dengan variasi katinggian dari 100 meter - 1.500 meter di ateh pamukaan lauik.\nSijarah.\nRumah gadang iko didirian dek dilatarbalakangi jo badirinyo sabuah karajaan nan banamo karajaan Koto Besar. Karajaan iko alah ado samanjak akhia abaik ka 17 masehi. Karajaan iko badiri di bakeh wilayah Kerajaan Melayu Dharmasraya. Salain Koto Besar, tadapek babarapo karajaan ketek lainnyo di wilayah Dharmasraya yaitunyo karajaan Siguntur, Karajaan Sitiung jo Karajaan Padang Laweh. Tigo karajaan tasabuik badiri di pinggiaran sungai batang hari sadangkan karajaan Koto Besar barado di daerah nan indak bapusek di pinggiaran sungai batang hari. Lokasi dari badirinyo karajaan-karajaan tasabuik disabuik daerah rantau dalam konsep Minangkabau. Karajaan-karajaan nan barado di daerah rantau tasabuik mampunyoi hubuangan kakarabatan jo karajaan Pagaruyung. Karajaan Koto Besar marupaoan salah ciek karajaan nan marupoan bagian dari karajaan Pagaruyung.\nBadirinyo karajaan Koto Besar didahului peristiwa sumpah terlarang. Katiko adiak dari Rajo Pagaruyung sangkek itu, Sutan Sari Alam Yang Dipertuan Jati, Puti Reno Langguak, mangalami panyakik kusta. Sipayo indak nio manula ka anggota karajaan lain, mako Puti Reno Langguak diasingan ka tapian sungai Lubuak Tajunjuang, nan indak jauah dari istano Karajaan Pagaruyung. Awa pangasiangan, katanyo, iyo lai diparahatian dek pihak karajaan jo caro manjanguak satiok wakatu. Namun, lambek laun, intensitas kunjuangan samakin lamo samakin manurun. Puti samakin marasoan kurangnyo simpati dari anggota keluarga. Pado akhianyo, inyo maraso tasisiah mako Puti Reno Langguak pai maninggaan tampek pangasiangan jo caro bajalan kaki manalusuri nagari-nagari dengan tujuan nan laum jaleh. Palarian Puti Reno Langguak didampiangi langsuang dek ampaek panghulu internal Karajaan Pagaruyung, yaitunyo Datuak Rajo Lelo, Datuak Rajo Sailan, Datuak Sampono, dan Datuak Rajo Mangkuto Alam.\nDalam pajalanannyo, Puti banyak singgah di nagari-nagari nan dilewatinyo. Satiok pasinggahan, inyo salalu ditanyo dari maa asanyo dek panduduak satampek. Puti mangatokan inyo barasa dari kaluarga Karajaan Pagaruyung. Mandanga hal itu, banyak nan baempati, lalu mangikuti inyo ka mano pun malangkah, Sasudah cukuik banyak pangikuik, akhianyo rombongan Puti baranti di sakitar Nagari Koto Besar kiniko. Di sinan mereka manaruko, mambukak kampuang, untuak manjadikan pamukiman tetap. Lambek laun mereka bakambang biak, dan sairiang itu pulo panyakik kusta Puti barangsua cegak. Lalu didirikanlah karajaan di Koto Besar. Sasudah mandirian karajaan, Puti pun langsuang mamagang takhta. Tak hanyo itu, kerajaan tasabuik mandapek pangakuan dari karajaan-karajaan sakitar. Kabaradoan karajaan iko tacium dek Pagaruyung. Mangatahui Puti alah sehat dan juo alah mandirian karajaan, mako pihak Pagaruyung mandatangi Koto Besar untuak mangajak Puti untuak pulang ka Pagaruyung. Namun Puti indak amua pulang. Meski taruih dibujuak, Puti tetap indak amuah pulang. Lantaran habih kasabaran, tukas Dalpewan, Tuanku Sari Alam mangaluakan sumpah, jika pihak Puti hinggo katurunannyo nan padusi mangunjuangi Pagaruyung, mako akan mangalami sakik paruik nan barujuang kamatian. Mandapek sumpah itu, sambung Dalpewan, Puti mambaleh jo isi sumpah nan nyaris samo. inyo mambaco panji sumpah, kalau pihak Rajo hinggo katurunannya nan laki-laki mangunjuangi Koto Besar akan mati pulo nan diawali dek sakik paruik. Sumpah itu disaksian dek 4 datuak. Persumpahan tasabuik, disaksian urang tuo datuak 16 dari Kerajaan Koto Besar pado kala itu.\nDari segi sijarah disabuikan bahwasanyo daerah iko pado maso-maso Karajaan Pagaruyung awa masih marupoan hutan belantara dan alum ado manusia nan tingga di situ. Kamudian salah saurang tokoh karajaan Pagaruyung karano sasuatu hal pai maninggaan karajaan jo pai bakelana sampai ka daerah Koto Besar iko. Tokoh tasabuik banamo Puti Langguk nan di daerah samulo hutan itu didirianlah sabuah rumah, jo Puti Langguklah nan partamo kali manampati rumah tasabuik. Sasudah itu lamo kalamoan panduduak daerah iko samakin banyak nan pado akhianyo badirilah Karajaan Koto Besar.\nDengan badirinyo karajaan Koto Besar di wilayah Dharmasraya, mako disinan hadirlah sabuah pamarintahan nan di pimpin dek rajo. Karajaan Kota Besar nan juo marupoan bahagian dari karajaan pagaruyung tentu mampunyoi bantuak sistem pamarintahan nan samo. Dari sakian banyak parsamoan salah satunyo bantuak arsitektur bangunan. Bangunan nan tadapek di karajaan Koto Besar tasabuik di sabuik sabagai rumah gadang Koto Besar. Rumah gadang Koto Besar tasabuik mampunyoi bantuak nan samo jo rumah gadang lainnyo pado umumnyo. Salain itu fungsi dari rumah gadang itu sama pulo jo fungsi rumah gadang nan tadapek di wilayah Minangkabau yaitunyo bafungsi untuak bamusyawarah. Namun, hanya tadapek babarapo pabedaan dari segi bantuak dari rumah gadang tasbuik.\nBangunan rumah gadang.\nRumah Tuo Koto Besar, nan disabuik juo sabagai rumah gadang Koto Besar marupoan rumah adaik Minangkabau dengan ciri khasnyo barupo atok gonjong jo bapangguang. Atok rumah iko tabuek dari bahan seng bagonjong ampek sarato jo bangunan rumahnyo tabuek dari bahan kayu, dengan panggung baukuaran tinggi kurang labiah 1,35 m jo tonggak bajumlah 15 buah babantuak segi dalapan. Bangunan rumah babantuk ampek pasegi panjang jo sabuah pintu jo ampek buah jendela di bagian mungko. Adopun sisi\u2013sisi nan lain marupoan dinding tatutuik. Pado bagian dalam ruangan marupoan ruangan nan tabukak tanpa ado panyakek dindiang atau biliak. Sacaro kasaluruahan, lueh dari lahan rumah gadang karajaan Koto Besat iko adolah 25 meter kali 30 meter, sadangkan lueh bangunan dalam hal iko rumah gadang tasabuik iolah 8 meter kali 12 meter. Bangunan rumah gadang iko barado di pemukiman panduduak. Disabalah utara jo salatan dari bangunan iko di batehi dek rumah-rumah panduduak jo di sabalah baraik dari bangunan iko tadapek lahan atau ladang punyo panduduak satempek, kamudian di sabalah timua dari bangunan tasabuik tadapek jalan desa Koto Besar. Bangunan rumah gadang tasabuik masih di fungsian sabagaimano fungsi samestinyo nan di pakai pada zaman dahulu, sabab Dari awa badirinyo bangunan, tampek iko digunoan sabagai tampek bamusyawarah jo mufakat. Tradisi iko masih dipatahankan sampai kiniko. Rumah gadang karajaan Koto Besar iko dimiliki dek suku caniago. Datuak sakaligus rajo dari Koto Besar iko manjadi pimpinan pangalolaan rumah gadang tasabuik. Kiniko, salain karajaan Koto Besar, rumah gadang tasabuik juga di bantu jo di kelola dek BPCB Sumbar jo Pamerintah Daerah Kabupaten Dharmasraya.\nPawarih rumah gadang.\nPado maso kiniko nan manjadi rajo di karajaan Koto Besar iolah Sutan Riska Tuanku Kerajaan sakaligus nan mawarisi pucuak pimpinan rumah gadang karajaan Koto Besar. Baliau mawarisi gala Yang di Pertuankan Sri Maharaja Diraja. Sutan Riska malakukan sabuah gebrakan nan indak pernah dilakuan dek pamangku adaik sabalumnyo, yaitunyo manjalin kambali hubuangan kekerabatan nan sempat putuih salamo ratuihan tahun dengan pihak pewaris Kerajaan Pagaruyung. Panjalinan baliak hubuangan kadua pawarih karajaan iko dilakukan malalui upacara \u201cmaungkai sumpah, mambukak kabek\u201d atau pancabutan sumpah talarang antaro pandiri Karajaan Koto Besar Tuan Puti Langguk jo Rajo Pagaruyung kala itu, Sutan Sahih Alam untuak indak mangunjuangi satu samo lain sampai wakatu nan indak ditantuan. Pancabutan sumpah talarang tasabuik, dilakuan pado tanggal 25 Mei 2013 di kadiaman pamangku adaik Karajaan Koto Besar, nan dihadiri dek pawarih karajaan di kaduo balah pihak jo babarapo pawakilan dari pawarih karajaan-karajaan di wilayah adaik Minangkabau, sarupo Abdul Haris Tuanku Sati dari Karajaan Pulau Punjung, Sutan Hendri Tuanku Bagindo Ratu dari Karajaan Siguntur, Sutan Alif Tuanku Bagindo Muhammad dari Karajaan Padang Laweh. Zulkarnaen Tuanku Rajo Disambah dari Karajaan Sungai Pagu, jo Tuanku Rajo Firman dari Karajaan Jambu Lipo."}
{"id": "336090", "revid": "12718", "url": "https://min.wikipedia.org/wiki?curid=336090", "title": "Daftar pamainan Indonesia", "text": "Daftar iiko mamuek sajumlah pamainan tradisional nan ado di Indonesia."}
{"id": "336091", "revid": "12718", "url": "https://min.wikipedia.org/wiki?curid=336091", "title": "Daftar urang barambuik sirah", "text": "Daftar barikuik mamuek sajumlah tokoh tanamo nan punyo rambuk sirah. Rambuik sirah maliputi ragam corak rono dari pirang stroberi inggo pirang. Hanyo 2% populasi sajo nan punyo rambuk sirah sainggo rono sirah manjadi rono rambuik alami nan paling langka."}
{"id": "336093", "revid": "12718", "url": "https://min.wikipedia.org/wiki?curid=336093", "title": "Pasa Van der Capellen", "text": "Pasa Van der Capellen adolah sabuah tampek destinasi wisata kuliner sarato jo tampek patunjuakan seni tradisional nan ado di Batusangkar, Kabupaten Tanah datar, Sumatera Barat. Pasa iko di buek dalam bantuak pasa rakyat dengan nuansa nan tradisional jaman dulu. Aratinyo, pasa tasabuik mambuek pangunjuang saakan marasoan suasana pasa pado maso lampau dimano kasado panjua atau urang kadai mamakai pakaian tradisional Minangkabau. Pasa iko manjua makanan jo minuman tradisional Minangkabau. Pamerintah Kabupaten Tanah Datar alah manatapkan pasa iko manjadi salah ciek destinasi wisata nan ado di Kabupaten Tanah Datar. Pasa Van der Capellen iko hanyo dibukak pado hari minggu mulai dari pukua 07.00 wib hinggo pukua 12.00 WIB.\nLokasi pasa.\nPasa Van der Capellen barado di lingkuangan atau persis di halaman Benteng Van der Capellen nan barado di pusek Kota Batusangkar, Kabupaten Tanah Datar, Provinsi Sumatera Barat. Pasa iko talatak di lahan nan agak tinggi di bandingan jo lahan nan ado di sakitarannyo karano barado di kawasan benteng nan di buek dek panjajah Balando pado maso daulu bia murah mamantau situasi dari katinggian. Untuak lokasi pasa Van der Capellen tasabuik dari pasa Batusangkar dapek di tampuah jo bajalan kaki karano lataknyo nan cukuik dakek dari pasa.\nSijarah.\nLingkuangan pasa iko dahulunyo adolah Benteng Van der Capellen nan marupoan salah ciek paninggalan bangunan cagar budaya nan ado di Batusangkar, Kabupaten Tanah Datar. Situs jo bangunan benteng tasabuik mampunyoi pajalanan sijarah nan panjang. Kabaradoan Benteng Van der Capellen indak talapeh dari peristiwa paparangan antaro kaum adaik malawan kaum agamo nan tajadi sakitar tahun 1821. Hal iko ko tajadi karano adonyo patantangan kaum agamo nan dipelopori dek tigo urang Haji nan baru baliak dari Mekkah nan nio malakuan pamurnian ajaran agamo Islam. Pado zaman panjajahan Balando, benteng Van der Capellen marupoan sabuah benteng patahanan nan di bangun dek Balando katiko masuak manjajah ka padalaman Sumatera Barat. Bangunan benteng patahanan nan dibangun pado tahun 1824 iko barupo bangunan nan mampunyoi taba dindiang 75 cm jo labiah kurang sapanjang 4 meter dari dindiang bangunan dibuek parik sarato jo tanggul patahanan nan malingka mangaliliangi bangunan. Pado tahun 1960, bangunan benteng iko sarato lingkuangan sakitar nyo di jadian markas Kepolisian Resort Kabupaten Tanah Datar. Kamudian pado maso kiniko kawasan jo lingkuangan benteng tasabuik di pakai dek Dinas Pariwisata, Pemuda dan Olahraga Kabupaten Tanah Datar. Karano lingkuangan Benteng Van der Capellen nan cukuik lueh, mako Pamerintah Daerah jo Dinas Pariwisata mambuek sabuah pasa dengan konsep nan babeda sarato unik nan batujuan untuak manggerakkan sektor pariwisata dengan namo Pasa Van der Capellen.\nKagiatan pasa.\nPasa Van der Capellen marupoan pasa nan batemakan nuasa tradisional jaman dahulu. Suasana pasa dibuek saolah-olah peristiwa transaksi jua bali yang tajadi pado maso lampau atau zaman sabalum kamardekaan di Sumatera Barat. Suasana tasabuik dapek diliek di lingkuangan pasa Van der Capellen. Partamo para panjua, para panjua di pasa Van der Capellen mamakai pakaian tradisional Minangkabau nan acok di pakai dek masyarakaik Minangkabau pado zamam dahulu. Untuak padusi manggunoan baju kuruang basiba sarato mamakai tingkuluak di ateh kapalo sabagai panutuik kapalo, sadangkan untuk para panjua laki-laki manggunoan baju guntiang cino sarato manggunoan deta di kapalo sabagai panutuik kapalo. Para panjua nan mamakai jinih pakaian tradisional Minangkabau tasabuik mambuek suasana pasa saakan barado pado zaman dahulu. Palengkapan-palengkapan nan manunjang jua bali di pasa Van der Capellen iko juo di buek sacaro tradisional.\nBangunan tampek para penjual nan manjajoan atau manjua makanan di buek jo bantuak sarupo jo kadai-kadai pado zaman dahulu. Kasado kadai dibangun jo manggunoan kayu nan di ikekan ciek samo lainnyo. Indak ado tampek atau kadai panjua di pasar Van der Capellen iko babantuak parmanen atau dibangun jo bahan dasar semen atau beton. Atok dari kadai para panjua di pasa iko juo indak tabuek dari bahan seng atau genteng. Atok-atok kadai tasabuik tabuek dari bahan rumbio sajinih dadaunan nan di jalin babarapo halai kamudian di satuan. Kumpulan daun-daun rumbio tasabuik kamudian di susun rapek baderet di ateh bangunan kadai panjua bia dapek talinduang dari aia hujan jo paneh matohari. Salain itu, palengkapan panjua nan di pakai bajualan di pasar Van der Capellen iko juo manggunoan alaik-alaik tradisional sarupo kuali nan tabuek dari tanah liek nan baguno untuak manampuang kuah sate atau kuah gulai. Kuali nan tabuek dari tanah liek tasabuik marupoan tampek masak nan banyak di pakai katiko dahulu kala. Kuali tasabuik salain banilai estetis dapek juo mambuek cito raso atau punyo raso khas tasandiri.\nAlaik jua bali di pasa Van der Capellen iko manggunoan caro nan tradisional. Di pasa Van der Capellen indak dipabuliahan balanjo atau mambali makanan jo minuman jo manggunoan pitih. Alaik pambayaran nan sah di pasa Van der Capelin iko iolah barupo koin. Koin tasabuik tabuek dari kayu nan mampunyoi cap jo stempel resmi pasa Van der Capellen. Koin tasabuik dapek dibali jo caro manukaan pitih kito ka bagian panukaan koin nan barado di mungko pintu masuak manuju pasa Van der Capelllen. Pihak panyalanggara akan maagiah informasi tata caro balanjo manggunoan koin tasabuik kapado pangujuang nan bakunjuang ka pasa Van der Capellen. Dengan babalanjo di pasa Van der Capellen iko manggunoan alaik tuka koin, mako hal tasabuik mambuek nuansa jaman dahulu akan taraso, dimano pado zaman dahulu alum ado pitih sabagai alaik tuka. Alaik tuka pado zaman dahulu yaitunyo barupo barter barang atau tuka manuka barang nan sanilai jo harago barang nan akan saliang ditukaan, dan kamudian mambali sabuah barang jo koin ameh, logam, atau perak. Ameh, logam, jo perak mampunyoi nilai nan cukuik tinggi sabagai alaik jua bali pado maso lalu.\nPariwisata.\nKagitan wisata nan dapek dilakuan di pasa Van der Capellen ko indak hanyo babalanjo makanan jo minuman sajo. Tadapek babagai kagiatan lain nan dapek dilakuan di pasa Van der Capellen. Sala ciek kagiatan nan ado di pasar Van der Capellen yaitunyo panampilan kagiatan seni tradisional minangkabau. Pihak panyalanggaro pasa Van der Capellen biasonyo alah mampunyoi kagiatan seni patunjuakan apo nan akan di tampilan dari minggu ka minggu. Pnampilan seni tari tradisional acok tampil di pasa Van der Capellen nan batujuan untuak manghibur para pambali di pasa tasabuik. Tari tadisional nan di tampilan dapek barupo tari piriang, tari galombang jo lainnyo, tari tasabuik diiriangi juo dek musik talempong jo gandang sabagai alaik musik tradisional Minangkabau. Salain itu pangunjuang wisata pasa Van der Capellen dapek pulo mancubo permainan tradisional barupo egrang, dimano pangunjuang akan bajalan dengan manggunoan duo buah batuang nan dinaiakan jo kamudian bajalan manggunoan batang batuang tasabuik."}
{"id": "336095", "revid": "12718", "url": "https://min.wikipedia.org/wiki?curid=336095", "title": "Karajaan Siguntua", "text": "Karajaan Siguntua adolah sabuah karajaan nan alah ado samanjak tahun 1250 pasca runtuahnyo Karajaan Dharmasraya. Karajaan iko batahan salamo babarapo maso hinggo kamudian dikuasai dek Karajaan Pagaruyuang, tatapi sampai kiniko ahli warih istano karajaan masih ado dan tetap bagala Sutan. Ahli warih nan mamagang jabatan rajo Siguntua hinggo maso kini adolah Sutan Hendri. Kalau diparahatian dari rajo-rajo nan pernah mamarintah, karajaan iko tamasuak banauang di bawah karajaan Pagaruyung di bawah pamarintahan Adityawarman. Bahaso nan dipagunoan di karajaan Siguntua adolah bahaso Minang dialek Siguntua nan mirip jo dialek Payakumbuah.\nSijarah.\nSijarah karajaan Siguntua alum banyak dikatahui, namun manuruik sumber lokal manyabuikan bahwasanyo daerah Siguntua marupoan sabuah karajaan Dharmasraya di Swarnabhumi (Sumatra) nan bakadudukan di hulu bantang aia Batanghari, bantang aia iko malewati Provinsi Jambi dan kamudian bamuaro di lauik Cino Salatan. Sabalum agamo Islam masuak ka wilayah Minangkabau atau Jambi, karajaan Siguntua marupoan karajaan ketek nan banauang di bawah karajaan Malayu, namun pernah banauang pulo pado karajaan Sriwijaya, Majapahit, Singosari, jo Minangkabau.\nPado tahun 1197 (1275 M), Siguntua marupoan pusek Karajaan Malayu dengan rajonyo Mauliwarmadewa nan bagala Sri Buana Raya Mauliawarmadewa sabagai rajo Dharmasraya. Sadangkan dalam prasasti Amonghapasa manyabuikan bahwasanyo pado tahun 1286 Sri Maharaja Tribhuwanaraja Mauliawarmadewa basamayam di Dharmasraya, daerah padalaman Riau daratan. Dengan kato lain karajaan Swarnabhumi pado wakatu itu alah dipindahan dari Jambi ka Dharmasraya. Manuruik kaduo pandapek tasabuik, ado kamungkinan pado abaik 12 karajaan Siguntua iko barasa dari karajaan Swarnabhumi Malayupuri Jambi.\nPado abaik ka-14, agamo Islam masuak ka Karajaan Siguntua. Pado wakatu itu nan bakuaso adolah rajo Pramesora nan baganti namo manjadi Sultan Muhamad Syah bin Sora Iskandarsyah. Salanjuiknyo karajaan Siguntua banauang di bawah Karajaan Alam Minangkabau. Salah ciek bukti Karajaan Siguntua manganuik agamo Islam taliek pado masyarakaiknyo nan mamagang prinsip syarak basandi Kitabullah. Salain itu, ditemuan pulo duo buah stempel karajaan Siguntua babahaso Arab nan manyabuikan bahwasanyo \"Cap iko dari Sultan Muhammad Syah bin Sora Iskandar atau Muhammad Sultan Syah Fi Siguntur Lillahi\" jo \"Cap iko batuliskan bahwasanyo Al-Watsiqubi 'inayatillahi' 'azhiim Sutan Sri Maharaja Diraja Ibnu Sutan Abdul Jalil 'inaya Syah Almarhum.\" Dipakiroan pulo pado maso ikolah Musajik Siguntua didirian.\nPaninggalan.\nKarajaan Siguntua iko manyisoan sabuah jinih tarian nan disabuik \"tari toga\" (tari larangan), sabuah tarian nan mirip jo tarian Melayu sarato jo tarian Minang. Tari toga manjadi tari resmi karajaan jo dipatunjuakan pado upacara panobatan rajo atau batagak gala, baralek keluarga rajo, upacara turun mandi anak rajo, parayoan kamanangan paparangan, sarato jo manjadi tampek mancari jodoh putri rajo. Pado maso Balando nan katiko itu masuak ka Siguntu pado tahun 1908, rajo-rajo di Siguntua jo sakitarnyo tapaso mangakui kadaulatan Hindia Balando nan mambuek rajo kahilangan kadaulatannyo. Banyak benda karajaan nan diambiak dek urang Balando, tamasuak tambo (riwayaik karajaan nan tatulis) jo kagiatan kesenian karajaan, tamasuak tari toga.\nSamanjak kabaradoan Balando tasabuik, tari toga alah indak dipatunjukan lai. Para panari jo padendang nan pandai dari tari tasabuik banyak nan maningga sahinggo indak ado generasi panaruihnyo sahinggo mambuek tari iko hanyo diingek jo dikanali dari carito turun-tamurun. Pado tahun 1980, pawarih Karajaan Siguntua, Tuan Putri Marhasnida, manamuan saurang rang gaek nan katiko itu alah baumua 80 tahun. Urang gaek tasabuik masih hapa kasado dendang nan tadapek dalam tari toga sabab baliau salalu malantunkan dendang katiko malakuan kagiatan Batobo. Batobo adolah mambarasiahan kabun atau manyabik di sawah basamo-samo nan malibaikan 30 sampai 60 urang. Si padendang salalu Batobo bia urang-urang indak bosan bakarajo saharian, inyo disuruah badendang sambia bakarajo. Pado tahun 1989, dengan takumpuanyo kadasado infomasi nan bakaitan jo tari toga mako tari toga pado tahun tasabuik iduik baliak dan dapek dipatunjuakkan baliak dengan adonyo saketek modifikasi. Tari toga modifikasi Marhasnida iko kamudian ditampilan di Radio Republik Indonesia (RRI) Padang pado 1990 sarato jo dimainan dalam babagai acara Karajaan Siguntua, tamasuak manyambuik peserta \"Arung Sejarah Bahari Ekspedisi Pamalayu\" nan disalanggaroan dek Balai Pelestarian Sejarah dan Nilai Tradisional Padang.\nRajo-rajo siguntua.\nBarikuik ko rajo-rajo Siguntua:"}
{"id": "336096", "revid": "577", "url": "https://min.wikipedia.org/wiki?curid=336096", "title": "Karajaan Siguntur", "text": ""}
{"id": "336099", "revid": "577", "url": "https://min.wikipedia.org/wiki?curid=336099", "title": "Damam tifoid", "text": "Damam tifoid atau tifoid (dek urang awam acok basabuik tipes, bedakan jo tifus) adolah panyakik mamindah nan disababkan dek bakteri \"Salmonella enterica serovar typhi\". Bakteri ko anyo bakambang pado manusia, sainggo dapek bapindah malalui aia liua atau feses. Pado lingkuang nan kumuah, panyakik ko mudah bapindah utamonyo malalui makanan jo minuman nan indak barasiah. Basamo jo damam paratifoid, nan mampunyoi gejala nan sarupo, tifoid disabuik juo subagai damam enterik (damam usus).\nGejala panyakik ko baragam dari nan ringan sampai nan barek. Bamulo muncua gejala pado ari ka-6 inggo ka-30 (rato-rato 7-14 ari) sasudah tapapar bakteri. Nan paliang acok ditandoi jo damam tinggi tiok sanjo inggo malam dalam babarapo ari sarato samakin maningkek suhunyo dari ari ka ari. Kudian dapek disaratoi jo lamah badan, sakik paruik, sakik kapalo, jo mual muntah ringan. Bisa juo disaratoi parubahan pola buang aia gadang, sarupo kabobolan (konstipasi) pado urang gadang atau mancoro (diare; jarang, umumnyo pado anak). Pado sabagian urang muncua ruam-ruam sirah cando sirahnyo bungo mawar (\"Rose spots\"). Pado kasus nan parah, dapek tajadi paniang ataupun sakik kapalo barek inggo gangguan kasadaran. Kok indak diubek, kondisi ko dapek batahan salamo bapakan-pakan inggo babulan-bulan. Samantaro kok diubek, dapek cegak dalam etongan ari inggo duo pakan.\nPanyabab.\nTifoid disababkan dek bakeri \"Salmonella enterica serovar Typhi\". Bakteri ko marupokan bakteri gram negatif, nan indak bakapsul. Bakteri ko dapek iduik pado suhu 37o C sarato pH 6-8. Di alam bebas, bakteri ko dapek batahan inggo bapakan-pakan. Samantaro tampek iduiknyo hanyo pado manusia, utamonyo di usus jo darah.\nBakteri dapek taseba malalui makanan atau minuman nan takontasinasi jo feses urang nan tainfeksi tifoid. Faktor risikonyo adolah lingkuang jo sanitasi sarato higienitas nan buruak. Pado urang nan pai raun ka nagara-nagara bakambang juo barisiko.\nBakteri Salmonella nan alah malalui lambuang dan tibo di usus aluih kudian mainvasi lapisan-lapisannyo inggo masuak ka plak Peyeri (jaringan limfoid). Bakteri bakambang biak di sinan dan taseba ka saluran limfe mesenterikus inggo ka duktus torasikus. Dari sinan, bakteri masuak ka pambuluah darah inggo ka organ-organ lain cando hepar, limpo, kanduang ampadu, jo usus.\nBakteri Salmonella mahasiakan endotoksin nan marangsang paradangan pado organ-organ inggo mamanciang produksi sitokin dari sel-sel makrofag jo leukosit. Kasudahannyo muncual gejala-gejala cando damam. Pado usus, plak Peyeri samakin lamo samakin manggadang (hiperplasia) dalam sapakan partamo. Pado pakan kaduo plak Peyeri maaalami kamatian jaringan (nekrosis) dan pado pakan katigo tajadi palukoan. Palukoan pado plak Peyeri samakin lamo manggadang dan manjadi tukak inggo mambuek padarahan dalam paruik. Pado organ lain cando hepar, ukurannyo manggadang dek bakteri salmonella bakambang dalam jaringan retikoendotelialnyo. \nEpidemiologi.\nTifoid marupokan panyakik nan mudah bapindah pado lingkuang jo sanitasi sarato higienitas buruak, sainggo kasusnyo labiah tinggi di nagara-nagara bakambang. Manuruik laporan WHO pado taun 2018, dipakirokan ado 21 juta kasus sacaro global jo 222.000 kasus kamatian tiok taunnyo. Di Asia Selatan jo Asia Tenggara manunjuakan paningkekan kasus (&gt;100 kasus per 100.000 kasus), diikuti jo Afrika Selatan (10--100 kasus per 100.000 kasus). Kondisi lingkuangan jo sanitasi nan samakin rancak mangurangi kasus tifoid di nagara-nagara maju, cando di Eropa Barat jo Amerika Utara. Paningkekan kasus di nagara-nagara tasabuik umumnyo bajangkik pado urang nan baru pulang raun atau parantauan dari nagara-nagara bakambang.\nPado maso pandemi SARS-CoV2 (2020), kasus damam tifoid baliak maningkek jo gejala klinik nan sarupo jo COVID-19. Di Pakistan dilaporkan ado 20.000 kasus tifoid pado Juni 2020.\nTando jo gejala.\nGambaran klinis pado pasien tifoid dapek baragam. Gejala nan paliang paliang acok muncua yaitu damam. Damam pado pandarito tifoid ditandoi jo suhu nan samakin lamo samakin maninggi sarato pabedaan suhu antaro pagi jo malamnyo. Suhu labiah tinggi pado malam ari daripado pagi arinyo. Damam paliang angek dirasokan pado pakan kaduo dan baransua puliah pado pakan katigo. Pado anak, damam nan tinggi dapek mambueknyo kajang. Salain damam diikuti pulo jo raso mamanek di badan, payah lalok (insomnia), ilang salero makan (anoreksia), inggo mual jo muntah. Damam pado tifoid kadang mambuek jantuang malambek untuak badabok, satiok tajadi paningkekan suhu jantung samakin malambek badabok.\nPado saluran cerna dapek muncua baun muluik dek damam nan lamo. Bibia manjadi kariang jo pacah-pacah. Pado lidah, tampak kotor (mamutiah di bagian tangah) jo kasirahan di tapiannyo. Lidah ko disabuik sabagai \"coated tongue\", \"typhoid tongue\", atau \"white-appearance tongue\". Pado paruik dirasokan raso mamadiah sarato kondisi kabobolan (konstipasi), kadang mancoro (diare).\nPananganan.\nTifoid dapek ditagah jo babarapo caro. Vaksin tifoid dapek managah 40 inggo 90% kasus salamo duo taun partamo dan dapek maagiah dampak inggo tujuah taun lamonyo. Pado urang barisiko tinggi atau nan pai raun ka daerah jo endemik kasus disarankan untuak vaksinasi. Upayo lain nan paralu adolah panyadioan aia barasiah, sanitasi nan rancak, sarato mancuci tangan jo sabun. Salamo urang nan takanai tifoid alun dinyatokan cegak, urang tasabuik indak buliah manyajikan makan untuak urang lain. \nPanyakik ko dapek diubek jo antibiotik cando azitromisin, flurokuinolon, atau sefalosporin generasi katigo. Resistensi (kaindakmampanan) ka ubek-ubek ko dilaporkan alah mulai tajadi, nan mambuek upayo maubek samakin payah."}
{"id": "336101", "revid": "577", "url": "https://min.wikipedia.org/wiki?curid=336101", "title": "Tifoid", "text": ""}
{"id": "336102", "revid": "577", "url": "https://min.wikipedia.org/wiki?curid=336102", "title": "Tipes", "text": ""}
{"id": "336106", "revid": "11755", "url": "https://min.wikipedia.org/wiki?curid=336106", "title": "Allahabad, Allahabad, M.Corp.", "text": ""}
{"id": "336118", "revid": "16", "url": "https://min.wikipedia.org/wiki?curid=336118", "title": "Sistem saraf", "text": "Sistem saraf adolah sistem organ pado hewan nan tadiri dari serabut saraf nan tasusun ateh sel-sel saraf nan saliang tahubuang dan esensial untuak persepsi sensoris indrawi, aktivitas motorik volunter jo involunter organ atau jaringan tubuh, dan homeostasis babagai proses fisiologis tubuh. Sistem saraf marupoan jaringan nan paliang rumik jo nan paliang paralu karano tasusun dari jutaan sel saraf (neuron) nan saling tahubuang jo vital untuak pakambangan bahaso, pikiran jo ingatan. Satuan kerja utamo dalam sistem saraf adolah neuron nan diikek dek sel-sel glia.\nSistem saraf pado vertebrata sacaro umum dibagi manjadi duo yoitu sistem saraf pusek (SSP) jo sistem saraf tapi (SST). SSP tadiri dari utak jo sumsum tulang balakang. SST utamonyo tadiri dari saraf, nan marupoan serat panjang nan mahubungan SSP ka satiok bagian dari tubuh. SST maliputi saraf motorik, memediasi pergerakan pergerakan volunter (disadari), sistem saraf otonom, maliputi sistem saraf simpatis, sistem saraf parasimpatis, jo fungsi regulasi (pengaturan) involunter (tanpa disadari) jo sistem saraf enterik (pencernaan), sabuah bagian nan semi-bebas dari sistem saraf nan fungsinyo adolah untuak mangontrol sistem pencernaan."}
{"id": "336119", "revid": "10497", "url": "https://min.wikipedia.org/wiki?curid=336119", "title": "Logam berat", "text": "\u00a0\nLogam barek pado umumnyo diartian sabagai logam jo densitas, barek atom, atau nomor atom nan tinggi. Kriteria nan digunoan, bamacam-macam tagantuang pado panulih jo konteksnyo. Dalam metalurgi, misalnyo, logam barek dapek diartian manuruik tingkek kapadekannyo, sadangkan pado fisika, nan manjadi pambeda adolah nomor atom, manuruik kimiawan labiah mancaliak sifek zat kimianyo. Panjalehan Nan labih dalamnyo alah ditabikan, namun indak satu pun nan ditarimo .Artikel iko mancakup 96 dari 118 unsur kimia nan alah diketahui; hanyo raksa, timbal jo bismut nan alah mamanuahi sadoalah kriteria. Talapeh dari alun tacapai nyo kasapakatannyo ko, istilah saparti itu (jamak atau tunggal) banyak digunoan dalam sains. Densitas labiah dari 5\u00a0g/cm3 kadang-kadang diambiak sabagai kriteria nan biaso digunoan pado artikel iko."}
{"id": "336121", "revid": "13065", "url": "https://min.wikipedia.org/wiki?curid=336121", "title": "Agamo nan ado di Indonesia", "text": "Agamodi Indonesia mampunyoi paran nan penting dalam kahidupan masyarakat. Hal iko dinyatoan dalam ideologi bangsa Indonesia, Pancasila: \u201cKetuhanan Yang Maha Esa\u201d. Iko adolah kompromi antaro gagasan nagara Islam jo nagara sekuler.[2] Sajumlah agamo di Indonesia bapangaruh sacaro kolektif taadok politik, ekonomi jo budayo. Manuruik hasil Sensus Penduduk Indonesia 2018, 86,7% dari 237.641.326 panduduak Indonesia adolah pamaluak Islam (Nusantara marupoan wilayah jo panduduak nan paliang banyak muslim di dunia), 7,6% Kristen Protestan, 3,12% Kristen Katolik, 1,74% Hindu, 0,77% Buddha, 0,03% Konghucu, 0,04% sarato agamo lainnyo, nan 0,36% indak ado datanyo jo indak ditanyoan.\nSajarah.\nSampai awal era Masehi, urang-urang Nusantara (suku bangsa Austronesia sarato bangsa Papua) mangikuti kepercayaan jo adat-istiadat kesukuan asli.[10]\nSasuai sajarah, kalompok pandatang alah manjadi pandorong utamo keanekaragaman agamo jo budayo di dalam negeri jo pandatang dari subbenua India, Tiongkok, Portugal, Arab, jo Balando. Bagaimanapun, hal iko alah baubah sajak babarapo parubahan alah dibuek untuak manyasuaikan budayo di Indonesia."}
{"id": "336122", "revid": "12718", "url": "https://min.wikipedia.org/wiki?curid=336122", "title": "Islam di Swaziland", "text": "Negara Swaziland adalah rumah bagi lebih dari 1 juta orang, di mana sekitar 0,95% diidentifikasi sebagai Muslim. Islam di Swaziland kemungkinan datang pada masa kolonial, seperti negara tetangganya, Afrika Selatan yang umat Islamnya jauh lebih banyak. Banyak umat Islam menetap di negara ini dari negara lain di bawah kekuasaan Kerajaan Inggris. Jemaat Muslim Ahmadiyyah menyatakan ada 250 anggotanya di negara ini.\nNagara Swaziland adolah rumah untuak labiah dari 1 juta urang, sakitar 0,95% diidentifikasi sabagai Muslim. Islam di Swaziland kamungkinan tibo pado maso kolonial, saparti nagara tetangganyo, Afrika Salatan nan umek Islamnyo jauah labiah banyak. Banyak umek Islam manatok di nagara iko nan barasa dari nagara lain di bawah kakuasaan Karajaan Inggirih. Jemaat Muslim Ahmadiyyah manyatoan ado 250 anggotanyo di nagara iko."}
{"id": "336123", "revid": "12718", "url": "https://min.wikipedia.org/wiki?curid=336123", "title": "Metoksifluran", "text": "Metoksifluran adolah analgesik inhalasi nan diagiah malalui inhaler sakali pakai nan digunoan untuak mangurangi raso sakik jo nyeri nan tahubuang jo trauma. Obat iko dapek juo digunoan untuak mangurangan raso nyeri nan sabanta sabagai hasil dari prosedur pangobatan. Maskipun ado potensi masalah ginjal katiko digunoan pado dosis anestesi, indak ado efek samping nyo nan signifikan telah dilaporkan ketika digunakan pada dosis nan labiah randah (hinggo 6 mililiter) nan digunoan untuak mailangan raso sakik. Panggunoan ubek iko hanyo disarankan jo pangawasan medis lansuang.\nPanggunoan medis.\nMetoksifluran digunoan untuak mailangan nyeri sadang atau barek akibek trauma. Obat iko dapek juo digunoan untuak maredakan raso nyeri nan samantaro sabagai dampak dari prosedur pangobatan."}
{"id": "336124", "revid": "10497", "url": "https://min.wikipedia.org/wiki?curid=336124", "title": "Keracunan air", "text": "Karacunan aia, hiperhidrasi, overhidrasi, atau toksemia aia adolah gangguan nan fatal taadok fungsi utak nan disebabkan dek asupan aia nan talampau tinggi. Saparti sadoalah substansi kimia nan ado di alam semesta, aia dapek manjadi sabuah racun jiko dosisnyo tinggi bana. Efek iko surang muncua karano kadar elektrolit di dalam badan barado di bawah kadar normal.\nJarang kini ko urang nan bisa minum terlalu banyak aia. Hampia sadoalah kamatian nan dipicu dek karacunan aia diakibatkan dek lomba minum aia atau akibek olahraga nan balabaih bana mambuek urang minum terlalu banyak aia."}
{"id": "336125", "revid": "2063434", "url": "https://min.wikipedia.org/wiki?curid=336125", "title": "Kementerian Agama Republik Indonesia", "text": "Kementerian Agama Republik Indonesia (disingkek Kemenag RI, dahulunyo Departemen Agama Republik Indonesia, disingkat Depag RI) adolah kementerian dalam Pamarintah Indonesia nan mambidangi urusan agama. Kementerian Agama dipimpin dek saurang Menteri Agamo (Menag) nan sajak tanggal 22 Oktober 2019 dijabat dek Jenderal Purn Fachrul Razi.\nSajarah.\nRealitas politik manjalang jo maso awal kemerdekaan manunjuakan bahwa pambantukan Kementerian Agamo paralu perjuangan tersendiri. Dalam rapek gadang (sidang) Badan Penyelidik Usaha-Usaha Persiapan Kemerdekaan Indonesia (BPUPKI), tanggal 11 Juli 1945 Mr. Muhammad Yamin mausuakan paralu diadokannyo kementerian nan istimewa, yoitu nan bahubuangan jo agamo yakni Kementerian Islamiyah nan manuruiknyo maagiah jaminan ka umek Islam (masjid, langgar, surau, wakaf) nan di tanah Indonesia dapek dicaliak jo dirasoan artinyo jo kasungguhan hati. Tapi usuanyo tantang iko indak baitu mandaek sambutan."}
{"id": "336130", "revid": "10497", "url": "https://min.wikipedia.org/wiki?curid=336130", "title": "Rumah Sakik Universitas Indonesia", "text": "Rumah Sakik Universitas Indonesia atau disingkek RS UI adolah Rumah Sakik Umum Pandidikan kelas B nan talatak di wilayah Kampus Universitas Indonesia. RS UI nan dibangun sajak tahun 2009 jo dirancanokan bajalan pado Oktober 2016 nan mamiliki palayanan unggulan dibidang neurokardiovaskular, geriatri, jo palayanan ibu dan anak. \nRumah sakik iko mamiliki desain bangunan tahan gampo hinggo 9.0 SR. Salain itu, RS UI manjadi panyalanggaro BPJS jo manerapkan pola rujuakan jo rujuk baliak."}
{"id": "336132", "revid": "12718", "url": "https://min.wikipedia.org/wiki?curid=336132", "title": "Angstrom", "text": "Angstrom atau \u00e5ngstr\u00f6m adolah sabuah satuan panjang metrik nan samo jo 10 bapangkaik 10 meter; atau samo pulo jo 1 par 10 triliun meter, 0.1 nanometer atau 100 pikometer. Lambang satuan iko adolah \u00c5, sabuah huruf pado Huruf Swedia.\nSatuan iko baasa dari fisikawan Sweida abaik ka-19 banamo Anders Jonas \u00c5ngstr\u00f6m. BIPM jo NIST mamakai kato \"\u00e5ngstr\u00f6m\", tamasuak huruf Swedianyo. Babarapo kamuih takana di Amerika Sarikek hanyo mamasuakan kato \"angstrom\" indak mamakai diakritik nan ado pado Huruf Swedia. Satuan iko salalu balambang \"\u00c5\", indak masalah bantuak apo huruf iko bakecekan. Walau bantuak itu, lambang \"A\" acok pulo dipakai pado kasus nan indak sabana rasmi atau media jo tipografi tabateh.\nKagunoan.\n\u00c5ngstr\u00f6m acok bana bapakaian pado ilmu-ilmu bando kaciak bantuak kristalografi, fisika bando-padek, jo kimia sabagai satuan untuak jarak antaro bidang-bidang atom pado kristal, parameter sel, jarak antaro-atom, jo panjang galombang sinar x, sabagaimano hal-hal iko acok banilai pado rantang 1\u201310 \u00c5. Contohnyo, Pandatoan Struktur Kristal Anorganik mamakai \u00e5ngstr\u00f6m untuak mancaliakan kasado nilai-nilai panjang."}
{"id": "336133", "revid": "51", "url": "https://min.wikipedia.org/wiki?curid=336133", "title": "Lee Min-ho", "text": "Lee Min Ho (Korea: \uc774\ubbfc\ud638) adolah surang aktor dunia asa Korea Salatan, lahia pado 22 Juni 1987 di Heukseok-dong, Seoul, Korea Salatan. Dalam rantang singkek karir aktingnyo, iyo manjadi salah satu aktor nan paliang populer di dunia.\nInyo mamulai debutnyo pado taun 2006 malalui drama TV EBS \"Secret Campus,\" jo manjadi populer di saluruah Asia malalui \"Boys Over Flowers\" (2009), kudian mandapek juo katenaran di Eropa jo \"City Hunter\" (2011). Inyo manjadi populer juo di benua Afrika jo aktingnyo dalam drama \"The King: Eternal Monarch\" (2020).\nLee Min Ho adolah selebriti Korea partamo nan dibuek patuang lilinnyo di Museum Madame Tussauds pado taun 2013."}
{"id": "336134", "revid": "2214", "url": "https://min.wikipedia.org/wiki?curid=336134", "title": "Abdul Halim (Indonesia)", "text": ""}
{"id": "336137", "revid": "12718", "url": "https://min.wikipedia.org/wiki?curid=336137", "title": "Amerika Utara", "text": "Amerika Utara adolah wilayah nan barado di balahan bumi utara. Di bagian utara babatehan jo Lauik Arktik dan pado sabalah timur babatehan pulo jo Samudra Atlantik Utara, sadangkan sabalah selatan batehnyo Lauik Karibia sarato pado bagian sabalah barat babateh jo Samudra Pasifik Utara. Kawasan wilayah iko maliputi wilayah nan luwehnyo 19.348.760\u00a0km\u00b2 atau sakitar 4,8% dari luweh pamukaan bumi. Secara astronomis antara 26 derajat LU - 80 derajat LU dan 68 derajat BB - 162 derajat BB.\nPanduduak.\nPado tahun 2016, panduduknyo dipakiroan labiah dari 579 juta jiwa. Kawasan iko adolah kawasan nan wilayahnyo nomor tigo nan paliang gadang dicaliak dari luwehnyo, sasudah Asia jo Afrika, dan pulo marupoan paringkek kaampek badasakan jumlah panduduknyo, sasudah Asia, Afrika, jo Eropa. Baiak Amerika Utara maupun Selatan dinamokan Amerigo Vespucci, nan marupoan urang Eropa partamo nan malontarkan gagasan bahwasanyo Amerika indak samo jo Hindia Timur. Inyo adolah urang Eropa partamo nan manamuan 'Dunia Baru'.\nBantangan wilayah.\nTanah atau daraik nan manghubuangan Amerika Utara ka Amerika Selatan iolah banamo tanah gantiang Panama atau tarusan panama. (untuak alasan geopolitik, saluruah Panama \u2013 tamasuak timur bagian Tarusan Panama acok disabuik juo sabagai sabagian Amerika Utara juo). Namun, manuruik babarapo pakar, Amerika Utara indak mulai di tanah gantiang Panama tatapi di tanah gantiang Tehuantepec, dengan daerah manghalangi disabuik juo Amerika tangah dan basanda pado lempengan Karibia.\nKabanyakan urang cenderung maanganggap Amerika Tangah sabagai daerah Amerika Utara karano inyo bapandapek bahwasanyo wilayah iko talalu ketek untuak manjadi sabuah benua nan tagak surang. Wilayah Greenland, walaupun marupoan bagian dari Amerika Utara jiko di liek sacaro geografis sarato barado di ateh lempengan tektonik nan samo (lempengan Amerika Utara), indak dianggap bagian benua iko sacaro politis.\nSatuan regional.\nAmerika Utara, marupoan sabuah satuan regional nan tadiri dari ateh negara-negara barikuik:\nKadang kala Amerika Utara, dianggap pulo sabagai benua surang, karano tapisah dari Amerika Selatan. Pabatasan antaro Amerika Utara jo Amerika Selatan talatak di Panama.\nPambagian wilayah sacaro politik.\nCatatan:\n1.\n2.\n3., 4, 6 dan 7.\n5."}
{"id": "336143", "revid": "12718", "url": "https://min.wikipedia.org/wiki?curid=336143", "title": "Oseania", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;2043550&lt;/parentid&gt;\n &lt;timestamp&gt;2023-09-16T06:40:08Z&lt;/timestamp&gt;\n &lt;contributor&gt;\n &lt;username&gt;InternetArchiveBot&lt;/username&gt;\n &lt;/contributor&gt;\n &lt;comment&gt;Rescuing 1 sources and tagging 0 as dead.) #IABot (v2.0.9.5&lt;/comment&gt;\n &lt;origin&gt;3143085&lt;/origin&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nOseania () adolah istilah nan mangacu kapado sabuah wilayah geografis atau geopolitis nan tadiri dari sajumlah kapulauan nan talatak di Samudra Pasifik dan sakitaranyo. Oseania marupoan wilayah di Bumi dengan luweh area daratannyo tadiri ateh daratan ketek atau pulau ketek-ketek.\nSijarah panamoan.\nIstilah oseania iko diciptaan dek saurang ahli geografi nan banamo Conrad Malte-Brun. Inyo maagia namo kawasan ko banamo Oc\u00e9anie pado tahun 1812. Kato Oc\u00e9anie diambiak dari kato Bahaso Yunani \u1f60\u03ba\u03b5\u03b1\u03bd\u03cc\u03c2 (\u014dkean\u00f3s) hinggo diserap kadalam bahaso inggris sabagai \"ocean\".\nDalam aratian sampik (manuruik panjalajah asa Prancis nan banamo Jules Dumont d'Urville pado tahun 1831), Oseania maliputi Polinesia (tamasuak juo Selandia Baru), Melanesia (tamasuk Nugini) jo Mikronesia. Sadangkan dalam aratian luweh mako Oseania maliputi pulo Australia jo Asia Tenggara Maritim nan masuak juo didalamnyo Semenanjung Malaya. Namun, takadang Hongkong, Semenanjung Korea, Jepang, Taiwan, Kepulauan Aleut, Pulau Sakhalin, samananjuang di timur laut\nrusia, jo Semenanjung Alaska dianggap pulo masuak ka dalam kalompok negara-negara Oseania.\nNegara-negara Oseania mampunyoi kamardekaan dalam ketentuan nan babeda dari negara panjajah nyo, sarato mandapek aturan konstitusional nan bavariasi sasuai jo kaadaan negara tasabuik. Australia misalnyo, adolah negara nan tagabuang dalam negara Persemakmuran Inggris, sahinggo mangakui Ratu Elizabeth II dari Britania Raya sabagai Ratu, samintaro itu Polinesia Prancis adolah sabuah \"pays d'outre-mer\" (\"negara luar negeri\") dari negara Prancis.\nKaadaan wilayah.\nSabagian gadang wilayah Oseania ko tadiri dari negara-negara kapulauan nan ketek-ketek. Australia adolah ciek negara sakaligus pulau nan masih dipadebatkan antaro itu apokah pulau atau benua, sadangkan Papua Nugini, Malaysia, jo Timor Leste adolah negara nan mampunyoi pabatasan daraik jo lauik, di mano kaduonyo babatahan jo Indonesia.\nSacaro ekologi, Oseania marupoan ciek di antaro salapan zona ekologi terestrial dunia. Zona ekologi Oseania maliputi Polinesia kacuali Selandia Baru, Nugini, Kaledonia Baru, Fiji Kepulauan Solomon jo Vanuatu nan tagolong zona ekologi Australasia jo Asia Tenggara Maritim tamasuak Semenanjung Malaya sarato Mikronesia nan tagolong zona ekologi Asia. Namun, wilayah-wilayah tasabuik acok juo ikuik dimasuakan sahinggo Oseania manjadi superbenua nan tadiri dari babarapo golongan ekologi dari 3 benua yaitu Asia, Amerika, jo Australia.\nDemografi.\nSijarah kahidupan Oseania hinggo maso kiniko masih alum sapanuahnyo dapek dijalehan. Panalitian awa manunjuakkan bahwasanyo panduduak Mikronesia jo Polinesia sacaro kabahasaan jo genetis mampunyoi kasamoan jo panduduk asli Asia Tenggara, tarutamo nan tingga di wilayah kapulauan nyo. Sacaro kabahasaan inyo tu pulo sabagai bagian dari panutua dari rumpun bahaso Austronesia. Sadangkan kapanduduakan Melanesia jo Australia labiah kompleks namun sacaro panampilan maupun genetis sarato linguistik tagolong babeda dari urang Mikronesia jo Polinesia.\nKajian linguistik menunjuakan sabuah arus migrasi nan tanamo juo sabagai teori \"Kereta Cepat manuju Polinesia\" (\"Express Train to Polynesia\") atau \"Out of Taiwan\" nan diusulan dek Robert Blust jo Peter Belwood. Di sisi lain, kajian genetika manunjuakan dukuangan ateh teori lamo barupo panyebaran lewat Asia Tenggara Daratan, kamudian manyeba dari wilayah sakitar Sumatra atau Samananjuang Malaya (disabuik juo sabagai teori \"Sundaland\") nan diajuan dek Oppenheimer. Teori iko didukuang juo dek kajian genetika ateh babi jo ayam, duo binatang nan dianggap dibawo dek para migran karano dapek ditamuan di babagai pamukiman di Oseania."}
{"id": "336159", "revid": "12718", "url": "https://min.wikipedia.org/wiki?curid=336159", "title": "Kantang", "text": "Kantang (\"Solanum tuberosum\" L.) adolah tanaman dari suku Solanaceae nan punyo umbi batang nan bisa dimakan dan disabuik \"kantang\" pulo. Umbi kantang kini ko alah manjadi makanan pokok pantiang di Eropa walaupun awalnyo badatangan dari Amerika Selatan.\nPanjalajah dari Spanyol jo Portugis partamo kali mambawok ka Eropa dan mangambangkbiakkannyo disinan.\nTanaman ko mulonyo barasa dari Amerika Selatan dan alah dibudidayakan dek urang di sinan sajak ribuan tahun nan lampau. Tanaman ko tamasuak herba (tanaman pendek indak bakayu) samusim dan suko jo iklim sajuak. Di daerah tropis cocok bana ditanam di dataran tinggi.\nBungonyo nan samparono tasusun majemuk. Ukurannyo cukuik gadang, diameter kiro-kiro 3 cm. Warnanyo antaro ungu hinggo putiah.\nPanyebaran.\nManuruik tambonyo, kantang ko asanyo dari lembah-lembah dataran tinggi di Chili, Peru, jo Meksiko. Jinih iko dipakenalkan dek urang Spanyol dari Peru ka Eropa sajak tahun 1565. Samanjak itulah, kantang pai ka negri-negri lain tamasuak Indonesia. Manuruik catatan awal di Indonesia, tumbuhan ko alah ado samanjak tahun 1794, partamo pananamannyo di sakitaran Cimahi. Samanjak itulah, kantang ko basarobok di Priangan jo Gunung Tengger. Pado tahun 1812, kantang alah dikenal jo dijua di Kedu. Sadangkan di Sumatra tanaman ko dikenal satahun sabalumnyo, 1811. Kantang tumbuah di pagunuanggan nan katinggiannyo antaro 1000 mdpl hinggo 2000 mdpl, pado tanah humus. Tanah bakeh latuihan gunuang marapi nan bastruktur remah labiah ancak.\nManfaaik jo racun.\nKantang disabuik juo dek urang sabagai makanan pokok di lua negri. Iko karano maganduang karbohidrat. Di Indonesia ko, kantang masih dianggap sabagai makanan nan mewah. Nan dek itu juo, kantang adolah makanan nan lamak jo banutrisi. Juo dikenal manganduang sajumlah vitamin dari A, B-kompleks, hinggo C, hinggo asam folat. Juo mineral, protein, karbohidrat, karotenoid, dan polifenol. Dalam tubuah kantang ko, ado zat solanin nan dikenal sabagai ubek pananang, antikajang, antijamur, jo pestisida. Vitamin C nan takanduang di kantang satiok 100 g adolah 17\u00a0mg. Salain tu takanduang karbohidrat jo serat, mineral nan ala ado antaronyo zat besi, fosfor, jo kalium. Kompresan aia kantang dikenal sangaik mambantu maubek'i luko di kulik, talabiah di negri miskin nan sulik cangkok kulik (\"skin graft\"). Namun bak itu, katiko kantang kanai cahayo, kantang dapek sajo mambuek glikoalkaloid nan dinamoan solanin secaro balabiah, sahinggo bahayo untuak dikonsumsi. Bahayo nan dapek tajadi iolah taganggunyo sistem saraf, tabaka tenggorokan, sakik kapalo, paralisis/lumpuah tungkai, jo badan mandingin. Apobilo dosis alah 3\u20136\u00a0mg. akibaiknyo bisa fatal. Paubek nan bisa dilakuan iolah ma'agiah arang aktif/norit, cuci lambung, dan diagiah cairan infus. Sebab tu, untuak pancegahan tajadinyo solanin pado kantang nan ka di makan tu, labiah elok kantang di latakan di tampek nan galok. Mamasak solanin di suhu tinggi, dapek mahancuaan sabagian solanin. Selain tu, jan mamakan kantang nan alah bakacambah jo bawarna ijau di bagian bawah kulik, karano alkaloid solaninnyo alah tinggi sarato sangaik baracun bana.\nKantang di pasa.\nDi pasa-pasa jo di balai-balai, kantang dipisah-pisahan menuruik ukurannyo dan dinamokan kualitas A, B, C, dan D. Kualitas A iolah nan tabaiak. Panyabuikan 'kantang kualitas AB' bararti campuran dari kualitas A jo B."}
{"id": "336160", "revid": "12718", "url": "https://min.wikipedia.org/wiki?curid=336160", "title": "Amerika Selatan", "text": "Amerika Selatan atau disabuik juo Amerika latin adolah sabuah kawasan nan barado di antaro Samudra Pasifik jo Samudra Atlantik nan tasambuang juo jo daratan dari Amerika Utara malalui Tanah Gantiang Panama. Kawasan iko dilalui dek garih khatulistiwa, dan sabagian gadang dataran kawasan tasabuik barado di balahan bumi selatan. Bagian barat kawasan Amerika Selatan tadiri dari barisan pagunuangan Andes dari utara hinggo ka selatan, sadangkan bagian timur kawasan ko marupoan dataran randah nan sabagian gadangnyo marupoan basin sungai Amazon, dengan hutan tropis nan labek.\nSijarah.\nDipakiroan Amerika Selatan ko didiami partamo kali dek manusia nan bamigrasi dari Asia malalui Tanah Gantiang Bering (kiniko marupoan Selat Bering) manuju Amerika Utara dan kamudian taruih ka arah selatan manuju Amerika Selatan. Dugaan lain tentang hal migrasi tasabuik ka Amerika Selatan adolah dari bagian selatan Samudra Pasifik malalui kapulauan di Oceania.\nEkonomi.\nPado tahun 2002, tingkek pangangguran di Amerika Selatan adolah 10,8%. Dikaranoan inflasi nan tinggi di hampia saluruah negara-negara Amerika Selatan, suku bungo turuik maningkek sarato jo investasi nan manurun. Suku bungo biasonyo duo kali lipek dibandiang jo Amerika Serikat. Contohnyo, suku bungo di Venezuela sekitar 22% jo 23% di Suriname. Dengan pangacualian di Chili, nan dimulai sajak 1973 di bawah Augusto Pinochet.\nSouth American Community of Nations adolah sabuah zona dagang bebas nan dirancanaan di kawasan iko untuak manyatuan duo organisasi perdagangan bebas nan alah ado sabalumnyo yaitunyo; Mercosur jo Andean Community.\nDi Amerika Selatan, pabedaan antaro nan kayo jo miskin sangaik gadang. Di Venezuela, Paraguay, Brasil, dan banyak negara Amerika Selatan lainnyo, urang-urang 20 persen nan takao dapek mampunyoi labiah dari 60% kakayoan negara, sadangkan 20 persen tamiskin hanyo mampunyoi kurang dari 5%. Pabedaan iko dapek diliek di banyak kota-kota gadang di Amerika Selatan nan mampunyoi rumah kumuah jo gubuak dakek jo gedung-gedung pancakar langik jo apartemen mewah kelas ateh.\nDemografi.\nLueh area Amerika Selatan barado pado paringkek kaampek sasudah Asia, Afrika jo Amerika Utara sadangkan populasinyo tadapek pado paringkek kalimo sasudah Asia, Afrika, Eropa jo Amerika Utara. Barikuik iko daftar negara-negara nan barado di kawasan Amerika Selatan:\n\"Catatan:\""}
{"id": "336161", "revid": "12274", "url": "https://min.wikipedia.org/wiki?curid=336161", "title": "Sakik kapalo", "text": "Sakik kapalo nan sacaro medis disabuik \"cephalagia\" atau dilafalan \"cephalgia\" adolah suatu kondisi dimano ado raso sakik di dalam banak kapalo: kadang sakik di balakang lihia atau pungguang bagian ateh, disabuik juo jo sakik kapalo. Panyakik ko tamasuak dalam keluhan panyakik nan acok dikaluihan.\nKlasifikasi.\nSakik kapalo adolah masalah universal, dengan prevalensi hampia 99%, dan marupokan alasan paliang umum untuak rujuikan \"neurologis.\" Sakik Kapalo bisa memiliki makna klinis saketek tapi mungkin juo manjadi patando adonyo panyakik nan maancam badan. Raso sakik di kapalo dimusababkan dek traksi/panarikan, papindahan, paradangan, spasme dari pambuluh darah, atau distensi dari struktur di kapalo atau lihia nan sensitif ka raso nyeri\nSalah ciek jenis sakik kapalo nan juo banyak dikeluhkan iolah sakik kapalo sabalah atau migrain. Serangan sakik kapalo migrain taraso labiah manyeso nan takadang datang tibo-tibo. Penderita migrain akan marasokan nyeri nan badanyuik sarupo ditumbuak jo dielo-elo nan biasonyo disaratoi jo gangguan saluran cerna sarupo mual dan muntah. Penderitanyo pun condong manjadi labiah sansitif ka cahayo, bunyi, dan baun. Hal iko tantu sungguah manggaduah dan bisa mahambek sagalo aktifitas si penderita.\nKato migrain barasa dari bahaso Yunani yaitu hemicraia (hemi = satangah, cranium = tangkurak kapalo). Serangan sakik kapalo migrain dapek tajadi babarapo kali satahun sampai babarapo kali saminggu, dengan lamo seranggan biasonyo 1-2 jam. Migrain atau sakik kapalo sabalah sabananyo alum diketahui sacaro pasti panyababnyo. Namun, dipakiroan jenis sakik kapalo ko disababkan karano adonyo hiperaktivitas impuls listrik utak nan maningkatkan aliran darah di utak sahinggo tajadi pelebaran pambuluh darah utak sarato proses inflamasi (luko radang). Ado juo sakik kapalo tipe ketegangan (tension type headache, atau TTH) cirinyo iolah kaduo sisi kapalo saroman dirameh dengan kancang, tetapi indak disaratoi jo gejala nan lain (indak mual, muntah, sensitif cahayo, dan lainnyo).\nSakik kapalo sabagian gadang basifaik primer yaitu tanpa ado panyakik nan mandasarinyo sarupo migrain, cluster, dan tension type headache. Meskipun demikian ado juo sakik kapalo nan di musababkan dek sabuah proses nan mandasari panyakik atau kondisi nan biaso disabuik sakik kapalo sekunder, dimaa kondisi ko harus manjadi fokus awal dalam evaluasi diagnostik sakik kapalo. Manifestasi dari panyakik sistemik nan mandasari dapek mambantu dalam diagnosis etiologi sakik kapalo nan harus salalu dicari. karano jikok sampai talambek akibaiknyo bisa fatal.\nBarikuik babarapo hal nan paralu dicaliak dari sakik kapalo nan manjadi patando sakik kapalo sekunder."}
{"id": "336163", "revid": "12364", "url": "https://min.wikipedia.org/wiki?curid=336163", "title": "Kampung Padang Balang", "text": "Kampung Padang Balang adolah kampuang paling tuo di kota gadang Kualo Lumpuo, Malaysio dibuko tahun 1830 oleh Datu Ampek Balang nan Batang Kapeh.\nPanduduak nyo tadiri dari urang Minang dari Batang Kapeh, Pasisia Selatan, Minangkabau."}
{"id": "336165", "revid": "3204", "url": "https://min.wikipedia.org/wiki?curid=336165", "title": "Geodia nilslindgreni", "text": " \nGeodia nilslindgreni adolah spesies spons nan tagolong dalam kelas Demospongiae. Spesies ko juo marupokan bagian dari genus Geodia dan famili Geodiidae. Namo ilmiah spesies ko pertamo kali ditabikan pado taun 2020 dek Van Soest &amp; Hooper.\nSaroman spons pado umumnyo, spesies ko mamiliki tubuah nan bapori dan pamukaan nan kareh mode batu. Salain itu, Geodia nilslindgreni dapek juo manyerap oksigen dari aia malalui proses difusi."}
{"id": "336168", "revid": "4250", "url": "https://min.wikipedia.org/wiki?curid=336168", "title": "Oganeson", "text": "Oganeson adolah unsua kimia sintetik basimbol Og jo banomor atom 118. Oganeson dibuek paratamo kali tahun 2002 di JINR di Dubna, dakek Moskow, Rusia dek kalompok ilimuwan Rusia jo Amerika Sarikaik. Isotop Oganeson nan paliang stabil adolah Oganeson-295 jo wakatu paruah salamo 181 milisekon, nan salapeh itu mangalami paluruahan alpha manjadi Livermorium-291."}
{"id": "336169", "revid": "4250", "url": "https://min.wikipedia.org/wiki?curid=336169", "title": "Radon", "text": "Radon adolah unsua kimia radioaktif nan tadapek di alam, basimbol Rn jo banomor atom 86. Radon biasonyo tadapaik sacaro alami dari gas-gas nan kalua dari tanah nan marupokan salah satu hasia daripado paluruahan Uranium basarato unsua-unsua atau isotop-isotop radioaktif lainnyo. Isotop Radon nan paliang stabil adolah Radon-222 jo wakatu paruah salamo 3.8235 hari, nan salapeh itu mangalami paluruahan alpha manjadi Polonium-218."}
{"id": "336171", "revid": "4250", "url": "https://min.wikipedia.org/wiki?curid=336171", "title": "Senon", "text": "Senon adolah unsua kimia basimbol Xe jo banomor atom 86. Senon adolah gas mulia nan biasonyo bapakaian untuak mangisi lampu panca, jo dipakai ahli fisika untuak mampalajari partikel sub-atom. Tigo isotop Senon nan paliang banyak bajumpoan adolah Senon-132, Senon-129 jo Senon-131."}
{"id": "336173", "revid": "2441675", "url": "https://min.wikipedia.org/wiki?curid=336173", "title": "Basi", "text": "Basi adolah unsua kimia basimbol Fe jo banomor atom 26. Basi banyak dipakai pado kasaharian, mulai dari mineral dalam badan, alaik-alaik di rumah, industri, transportasi sampai ka parakoan bangunan. Isotop basi nan paliang banyak jo stabil adolah Basi-56, salain itu ado pulo isotop-isotop stabil lainnyo bantuak Basi-54, Basi-57, jo Basi-58.\nBasi dalam Kasaharian.\nAlaik makan jo masak.\nSanduak, garapu, pisau, jo alaik-alaik dapua lainnyo banyak dibuek dek bahan dasa baja antikarek. Pambuekan alaik-alaik dapua dari basi iko bamulo dari zaman basi sakita 2300 tahun nan lalu.\nPandai Basi.\nProses pambuatan kerajian pandai basi dilakukan masyarakaik sacaro tradisional, nan partamo mamiliah bahan baku basi dan manantuan alaik nan akan dibuek. Salanjuiknyo mamanggang batu baro ditungku pambakaran, satalah batu baro dipanggang, salanjuiknyo manapo basi. Manapo ko adolah proses mambantuak basi manjadi barang yang diinginkan dengan manggunoan basi tapo atau martil. Manapo dikarajoan pado saat basi sadang angek-angeknyo bawarna merah tarang, siap manapo dikarajoan pengrajin manyapuah basi. Manyapuah adolah proses pamadekan atau pambarian efek kareh pado material basi, sahinggo pado saat panggunoanyo basi dapek tahan lamo dan indak mudah patah, manyapuah dikarajoan jo caro mamanggang ulang basi yang alah ditapo, salanjuiknyo basi nan alah angek tadi, dimasuakan ka dalam aia dingin/oli, pandinginan ikolah nan mambuek basi labiah kareh. Langkah proses salanjuiknyo manggarinda, manggarinda batujuan untuak mampaaluih bahagian-bahagian yang kasa pado basi yang alah dibantuak tadi, atau marapian bahagian yang kurang barasiah pado basi. Tahap panyalasaian iyolah maasah, maasah adolah proses panajaman.\nSanjato.\nKurambiak adolah salah satu sanjato nan babahan dasa basi. Biasonyo kurambiak dibuek dek pandai basi dari basi tuo nan dilabua lai, lalu batampoan sampai manajam jo malangkuang. Kurambiak babantuak pisau ketek malangkuang, panjang sakita 13\u201318\u00a0cm, dan pado pado gagangnyo ado lubang untuak talunjuak mangganggam. Kurambiak dirancang malangkuang sarupo kuku arimau, kok manganai lawan dapek mambuek luko sayatan fatal dek urek atau usuih ka putuih tacabiak."}
{"id": "336174", "revid": "55", "url": "https://min.wikipedia.org/wiki?curid=336174", "title": "Batu basurek Kedukan Bukit", "text": "Batu basurek Kedukan Bukit adolah batu basurek nan ditamuan dek urang Balando C.J. Batenburg pado 29 November 1920 di kampuang Kedukan Bukit, Sumatera Selatan, yaitu dakek tabiang Sungai Tatang, anak Sungai Musi. Iko adolah bantuak tulisan bahaso Malayu paliang awa nan ditamuan, yaitu dalam bahaso Malayu Kuno. Ukuran batu basurek ketek sajo, anyo 45 cm \u00d7 80 cm. Batu basurek ko batangga 1 Mai 683 M. Aksara nan bapakai adolah aksara Pallawa. Dalam batu basurek ko tadapek banyak kato-kato bahaso Sanskerta.\nNaskah.\nAliah aksara batu basurek ko dalam bahaso Malayu Kuno, jo alaiah bahaso dalam bahaso Indonesia, sbb.:"}
{"id": "336176", "revid": "12718", "url": "https://min.wikipedia.org/wiki?curid=336176", "title": "Api", "text": "\u00a0\nApi iolah prosses oksidasi capek nan tajadi ka suatu material dalam pambakaran kimiawi, nan manghasilkan paneh, cahayo, jo hasil reaksi kimi lainnyo. Proses ko nan labiah lambek bisa dicaliak di proses pangkaratan basi. Api barupo energi baintensitas nan bavariasi dan mamiliki bantuak cahayo (panjang galombangnyo di lua spektrum visual sahinggo dapek diliek dek mato manusia) dan angeknyo dapek manimbukan asok.\nWarna api dipangaruhi dek intensitas cahayonyo nan biaso digunoan untuak manantua apokah suatu baha bakar tamasuak dalam tingkatan kombusi sahinggo dapek digunoan untuak kaparluan manusia (misal digunoan untuak bahan bakar api unggun, parapian atau kompor gas) atau tingkek pambaka nan kareh nan basifaik sangek pahancua, mambaka jo caro indak takontrol dapek marugikan lingkuanggan sakitar (misal pambakaran pado gedung, hutan dan lainnyo).\nPanamuan caro mambuek api marupokan salah satu hal nan paliang baguno dek manusia, karano jo api, golonggan hominids (manusia dan kerabaiknyo contohnhyo kera) dapek aman dari hewan buas, mamasak makanan, dan mandapek sumber cahayo sarato manjago dirinyo tetap angek. Bahkan masih banyak masyarakat zaman kini ko nan primitif maanggap api sabagai sumber kahidupan sagalo makhluk iduik. Api tabantuak katiko udaro tarutamo oksigen mangalami panggabuangan jo benda nan mudah tabaka atau bahan baka nan kamudian mandapek energi paneh nan kamudian mamicu reaksi kimia antaro oksigen, bahan bak, jo energi paneh. Api nan ditamukan di bumi babeda jo nan basarobok di bintang, api di bumi umumnyo manghasilkan energi nan ketek dibandianggan energi api dari bintang."}
{"id": "336177", "revid": "577", "url": "https://min.wikipedia.org/wiki?curid=336177", "title": "Mobil listrik", "text": ""}
{"id": "336178", "revid": "12718", "url": "https://min.wikipedia.org/wiki?curid=336178", "title": "Oto listrik", "text": "Oto listrik iolah oto nan digariakan dek motor listrik, manggunoan energi listrik nan disimpan dalam baterai atau tampek panyimpanan energi lainnyo. Oto lisrik sangaik populer di akhir abad ke-19 jo awal abad ke-20, tapi kamudian maredup karano teknologi masin pambakaran dalam nan samakin maju jo harago kandaraan babahan baka bensin nan samakin murah. Krisis energi pado tahun 1970-an jo 1980-an pernah mambangkikan saketek minaik pado oto-oto listik ko, tapi pado tahun 2000-an lah para produsen kandaraan baru manaruah parhatian nan serius pado kandaraan listrik. Dek mangko bak itu dikaranokan harago minyak nan mambumbuang tinggi pado tahun 2000-an sarato banyak masyarakat dunia nan alah sadar akan buruaknyo dampak emisi gas rumah kaco. Sampai bulan Novmber 2011, model-model listrik nan tasadio dan dijua di pasa-pasa babarapo negri iolah Tesla Roadster, REVAi, Renault Fluence Z.E., Buddy, Mitsubishi i MiEV, Tazzari Zero, Nissan Leaf, Smart ED, Wheego Whip Life, Mia listrik, dan BYD e6. Nissan Leaf, di jua labiah dari 20.000 unit di saluruah dunia (sampai November 2011), dan Mitsubishi i-MiEV, dijua global labiah dari 17.000 unit (sampai Oktober 2011), iolah kaduo oto listrik paliang laku di dunia.\nOto listrik mamiliki babarapo kalabiahan nan potensial jikok dibandiangan jo oto bamesin pembakaran dalam biaso. Nan paliang utamo iolah oto listrik indak manghasilkan emisi kendaraan bermotor. Salain tu, oto jenis iko dapek manguranggi emisi gas rumah kaco karano indak mambutuhkan bahan baka fosil sabagai pangerak utamonyo. Pado akhirnyo, katagantuangan minyak dari lua nagari pun bakurang, karano bagi babarapo nagari maju sarupo Amerika Serikat jo banyak nagari Eropa, kanaikan harago minyak dapek manakan ekonomi mereka. Bagi nagari bakembang, harago minyak nan tinggi samakin mambaraikan naraca pambayiaan nagari, sahinggo maambek patumbuahan ekonomi nagari.\nMaskipun oto listrik punyo babarapo kauntuangan potensial sarupo nan disabuikan di ateh, tapi pangunoannyo sacaro maluas mamiliki banyak paambek dan kakuranggan. Sampai di tahun 2011, harago oto listrik masih jauah labiah maha dibandiangan jo oto bamasin bensin biaso nan kandaraan listrik hibrida karano harago batrai ion litium nan maha. Maskipun dek tu, kini ko harago batrai mulai turun karano mulai diproduksi dalam jumlah gadang. Faktor lainyo nan maambek tumbuahnyo panggunoan oto listrik iolah masih saketeknyo stasiun pangisian batrai untuak oto listrik, ditambah katakuikan pagendara jo habisnyo isi batrai oto sabalum sampai ka tujuan. Babarapo pamarentah di babarapo nagari di dunia alah manabikan babarapo insentif jo aturan untuak mananggulangi masalah ko, nan tujuannyo untuak maningkatkan panjualan oto listrik, untuak mambiayai pagembangan teknologi oto listrik sahinggo harago batrai jo komponen oto bisa samikin efisien. Pamarentah Amerika Serikat alah mambarikan dana hibah sagadang US$2,4 miliar untuak pangembangan oto listrik jo batrai. Pamarintah Cino mangumumkan bahwa inyo akan manyadiokan dana gadang US$15 miliar untuak mamulai industri oto listrik di nagarinyo. babarapo pamarentah lokal jo nasional di banyak nagari alah manabikan kredik pajak, subsidi, dan banyak insentif lainnyo untuak mangurangi harago oto listrik jo oto plug-in.\nDi nagari Indonesia ko, pado tanggal 1 April 2012 pamarentah kucuaan 100 miliar rupiah untuak riset oto listrik. Lanjuik tanggal 10 juni 2013 pamarentah tegaskan kandaraan listrik bebas pajak. Dan kamudian pado tanggal 12 Juni 2013 Zbee dari Swedia resmi mambukak pabrik kandaraan listrik dengan namo PT Lundin Industry, nan talatak di Kota Banyuwangi, Jawa Timur, dengan target produksi minimal 100.000 unit per tahun.\nSijarah.\nOto listrik populer bana di patangahan abaik ka-19 jo awal abaik ka-20, katiko tu listrik ko masih dipilah sabagai pangarik utamo kendaraan. Hal iko disababkan karano oto listrik manawakan kanyamanan jo pangoperasian nan murah jo indak sarupo jo oto nan lain. Pakambanggan teknologi pambakaran dalam nan samakin maju, tautamo di \"starter\" listriknyo, lambek laun mangurangi popularitas oto listrik. Hal iko ditambah jo kamampuan oto bensin nan dapek manampuah jarak nan labiah jauah, pangisian bensin nan jauah labiah capek, jo infrastruktur pangisian bensin nan samakin banyak, ditambah jo sistem produksi massal nan dipakai dek Ford Motor Company, mambuek harago oto bensin turun dareh sampai satangah harago oto listrik. Oto listrik pun manjadi samakin indak populer, dan sacaro total mahilangnyo dari pasaran, tarutamo di pasa gamuak sarupo Amerika Serikat, pado tahun 1930-an. Bagaimanapun juo, pado tahun-tahun tuh, samakin banyak urang nan sadar akan dampak lingkungan nan ditimbulkan dek oto bensin, ditambah harago bensin nan maha nan naiak taruih, mambuek oto listrik diminati dek urang baliak. Oto listrik jauah labiah ramah lingkuangan daripado oto bensin, biayao marawaiknyo labiah murah, ditambah teknologi batrai nan samakin maju. Kakurangannyo adolah harago oto listrik sangaiklah maha. Oto listrik kini ko mulai dapek popularitasnyo baliak di babarapo nagari di dunia satelah sakian lamo mahilang dari paradaban.\n1890-an sampai 1900-an: Awal sijarah.\nSabalum masonyo masin pambakaran dalam, oto listrik alah mamegang banyak rekor kecepatan jo jarak. Di antaro sado rekor iko, salah ciek nan paliang tasohor iolah pamecahan rekor kakancangan 100 km/jam (62 mph) dek Camille Jenatzy pado tanggal 29 April 1899. Inyo mangunoan kandaraannyo nan babantuak roket Jamais Contente, dengan kakancanggan maksimal 105,88 km/jam (65,79 mph). Sabalum tahun 1920-an, oto listrik basaiang rapek jo oto babahan baka bensin.\nDimulai pado tahun 1896 untuak manyalasaian masalah infrastruktur pangisian nan kurang, sabuah jaso palayanan pangantian batrai dimulai dek parusahaan Hartford Electric Light Company untuak truk listrik. Pamilik kandaraan mambali kandaraannyo dari General Electric Company (GVC) tanpa batrai jo mambali batrai di Hartford Electric jo sistem batrai nan dapek diganti-ganti. Pamilik kandaraan akan dikanaian piti servis bulanan jo piti pajalanan per milnyo untuak biaya parawatan truknyo. jaso palayanan ko tasadia pado tahun 1910 sampai 1924 jo manampuah total sakitaran 6 juta mil. Pado tahun 1917, sabuah parusahaan di Chicago manjalanan servis palayanan sarupo iko untuak oto Milburn Light Electric nan mambali kandaraanyo tanpa batrai.\nPado tahun 1897, oto listrik mulai dipakai sabagai kandaraan komersial di Amerika Serikat sabagai armada taksi listrik New York City, taksi iko dibuek dek Electric Carriege jo Wagon Company Philadelphia. Oto-oto listrik ko di Amerika Serikat diproduksi dek Anthony Electric, Baker, Columbia, Anderson, Fritchle, Studebaker, Riker, Milburn, jo babarapo perusahaan lainnyo di awal abaik ke-20\nMaskipun mampunyoi kakancangan nan randah, tapi oto listrik mampunyoi kalabiahan dibandiangkan kompetitornyo di awal 1900-an. Oto listrik indak mambuek getaran, oto listrik juo indak mangaluaan gas buang nan babaun, jo indak barisiak jikok dibandiangan jo oto bensin. Selain tu, oto listrik indak paralu mamindahan gigi, dimano pado oto bensin hal ikolah nan jadi pahambek gadang dalam manggunokannyo. Oto listrik pado maso katiko tu digunoan juo dek urang-urang kayo sabagai oto kota, sahinggo katerbatasan jarak indaklah hambekan gadang. Kalabihan lainnyo, oto listrik indak mambutuhkan usaho kareh untuak mahiduikkannyo, indak sarupo jo oto bensin nan paralu jo tuas tangan untuak manyalokan oto. Oto listrik pado maso tu dianggap sebagai oto nan cocok untuak pangemudi wanita karano kamudahannyo dalam maoperasikannyo.\nPado tahun 1911, New York Times manyatokan bahwasanyo oto listrik adolah kendaraan \"ideal\" karano labiah barasiah, labiah haniang, jo labiah himaik daripado oto bensin\n1990-an sampai kini: Kambalinyo minaik urang banyak.\nKrisis energi pado tahun 1970-an jo 1980-an mambuek minaik masyarakaik untuk oto listrik ko kambali baliak. Pado awal 1990-an, California Air Resources Board (CARB) mulai manakan urang pabrik otomotif untuak mulai lah mambuek oto nan efisin dalam bahan bakar, rendah emisi, untuak tujuan agar mambuek kendaraan emisi nol sarupo kendaraan listrik. Sabagai responnyo, babarapo pabrik mancubo mambuek oto listrik surang-surang, sarupo Chrysler TEVan, truk pikap Ford Ranger EV, Pikap S10 EV, hatchback Honda EV Plus, miniwagon Altra EV, dan Toyota RAV4. Oto-oto ko kasudahannyo baredar di pasa Amerika Serikat.\nResesi ekonomi global pado akhir tahun 2000-an mambuek banyak produsen otomotif dunia manjauah dari oto-oto SUV nan gadang jo boros, baaliah ka oto-oto ketek, hibrid, jo oto listrik. Parusahaan otomotif asal California, Tesla Motos, mamulai pangembanggan Tesla Roadster pado tahun 2004, jo akhirnyo diluncuakan ka urang banyak pado tahun 2008. Sampai bulan januari 2011, Tesla alah berhasil manjual 1.500 unit Roadster di 31 nagari. Mitsubishi i MiEV diluncuakan untuak panguno armada di japang bulan juli 2009, dan mulai dijuo ka urang surang-surang pado bulan April 2010. Oto ko mulai dijual di Hong Kong bulan mei 2010, dan Australia mulai Juli 2010.\nPanjualan Nissan Leaf di japang jo Amerika Serikat dimulai pado bulan Desember 2010, maskipun awalnyo hanyo tasadio di babarapo kawasan sajo jo jumlahnyo tabatas. Sampai bulan September 2011, oto-oto listrik nan dijua di pasa iolah , , , , , , dan .\nPabandiangan jo kendaraan bamasin pambakaran dalam.\nSaat iko, target tapantiang dari kandaraan listrik iolah mangatasi masalah di bidang pagembangan, produksi, jo operasinyo nan tinggi bilo dibandiangan jo oto bamasin pambakaran dalam sajenis.\nHarga.\nOto listrik pado umumnyo labiah maha daripado oto bamasin pambakaran dalam. Alasan utamo iolah mahalnyo harago batrai. Pambali oto di AS jo Inggris indak niyo mangaluakan pitihnyo labiah banyak untuak oto listrik ko. Hal iko juo nan manyebabkan tasandaiknyo transisi dari oto bensin ka oto listrik. Survei nan dibuek dek Nielsen untuak Financial Times manunjuakan bahwasanyo 65% urang Amerika dan 76% urang Ingris indah niyo mangaluaan pitih labiah banyak dari nan dikaluakan untuak oto bensin. Sabuah laporan dek \"J.D. Power and Associates\" mangklaim bahwa 50% pambali oto di Amerika indak niyo mambali kendaraan hijau jikok haragonyo 5.000 dolar labiah maha dari kendaraan bensin sarupo tu, maskipun inyo khawatir pulo ka lingkuangan. \nParusahaan oto listrik Tesla Motors mangunoan teknologi batrai komputer jinjiang sabagai batrai untuak oto listrik inyo . Batrai ko 3 sampai 4 kali labiah murah dibandiangan jo batrai oto listrik biaso nan dipakai parusahaan oto lainnyo. Baterai konvensional mahabisan 700-800 dolar AS per kilowatt jam, sadangkan batrai nan mangunokan sel dari komputer jinjiang hanyo 200 dolar AS sajo. \nBiaya marawaik.\nGadangnyo biaya marawaik oto listrik sabagian gadang adolah piti marawaik jo manganti batrainyo. Sabuah oto listrik hanyo mamiliki 5 suku cadang bagerak di motor listriknyo, bandiangkan jo oto bensin nan mampunyoi ratusan suku cadang bergerak. Batrai oto listrik haragonyo sangaik maha tapi dek baitu biaya marawaiknyo sangaiklah ketek, apolai pakai batrai Lithium nan kini ko banyak digunoan.\nUntuak mahituang baraa biaya per kilometer dari oto listrik mako dek tu pantiang untuak manetapkan barapo nilai pakai batrai. Untuak tu menetapkannyo marupokan hal nan sulik karano fakta nan manunjuakan bahwa kapasitas batrai akan bakurang saketek demi saketek satiok kali pangisian ulang. Umur batrai dikatoan habis apobilo si nan punyo oto maraso bahwa kamampuan batrainyo alah indak dapek diandalkan lai. Maskipun sacaro pamakaian alah \"habis\", tapi baterai bekas pakai iko masih mamiliki nilai guno karano masih dapek dipakai untuak tujuan .lainnyo atau mungkin didaur ulang baliak."}
{"id": "336181", "revid": "12718", "url": "https://min.wikipedia.org/wiki?curid=336181", "title": "Tari Lilin", "text": "Tari Lilin adolah sabuah tarian tradisional nan barasa dari Sumatra Barat. Tari lilin iko biasonyo dibawokan dek sakalompok panari perempuan maupun bapasangan nan mambawo lilin sarato jo diiriangi dek musik nan dimainkan dek sakalompok musisi. Para panari iko inyo mambawo lilin nan manyalo nan talatak diateh piriang ketek nan dipacik dek kaduo talapak tangan panari. Panari iko akan manarikan tarian bakalompok jo caro mamuta piriang barisi lilin nan manyalo sacaro hati-hati supayo piriang tasabuik salalu barado diateh talapak tangan sarato jo manjago supayo lilin indak padam.\nSijarah.\nPado zaman dahulu, tari lilin iko marupoan salah ciek tarian nan ditampilkan di istano dan di adoan pado malam hari. Manuruik asal-usulnyo tarian iko barasa juo dari carito rakyat. Dalam carito rakyat tasabuik dicaritoan bahwasanyo pado zaman dahulu ado saurang gadih nan ditinggaan dek tunangannyo untuak pai badagang. Pado suatu hari sang gadih kahilangan cincin patunangannyo, kamudian inyo mancari cincin tasabuik hinggo sampai laruik malam dengan manggunoan lilin nan dilatakan di ateh piriang. Sang gadih bausaho kareh untuak mancari cincin tasabuik, sang gadih kamudian bakaliliang mangaliliangi pakarangan rumahnyo, bahkan into harus sampai mambungkuak untuak manarangi tanah dan kadang gerakan sang gadih ko taliek sarupo bagarak maliuk-liuk sahinggo taliek sarupo gerakan tari nan rancak. Gerakan badan nan maliuk, mambungkuak, jo manengadah sarupo badoa tasabuik kamudian malahiakan kaindahan. Dari sinilah kamudian tari lilin iko lahia jo mulai tanamo di kalangan gadih-gadih desa katiko itu.Tari Lilin dahulunyo hanyo ditampilkan pado acara-acara adat, yaitu sabagai ungkapan raso syukur kapada Tuhan ateh hasia jo pancapaian nan didapekan dek masyarakaik. Sairiang jo pakambangan zaman, pado maso kiniko fungsi tari Lilin tasabuik indak hanyo ditampilan untuak acara adaik sajo, namun juo sabagai sabuah patunjukan kesenian dan juo hiburan. Salain itu tari ko acok pulo diselipkan sabagai panampilan selingan pado katiko prosesi acara panyambutan tamu, nan ditampilkan sasudah penampilan tari pasambahan.\nGarak tari.\nTari lilin mampunyoi garak tari nan indak sambarangan atau sangaik selektif. Karano salain harus manunjukkan kaanggunan panari dalam kilauan cahayo lilin, garak tari nan dipilih haruslah nan indak heboh atau indak talampau atraktif bia lilin nan dipacik dek panari indak jatuah atau tetesan lilin tasabuik indak maleleh kamano-mano. Aratinyo tarian tasabuik indak mambutuahan banyak gerak tari dan hanyo mamparaluan konsentrasi panuah sahinggo siapopun dapek malakukanyo. Tarian nan dimainkan jo caro mambawo lilin diateh tangan jo sacaro bakalompok tasabuik mampunyoi garak nan mambungkuak, gemulai sarato garakan badoa. Hal tasabuik manggambaran suasana sakalompok gadih kampuang nan sadang mambantu kawannyo mancari cincin tunangan nan ilang. Sahinggo tarian iko manganduang drama jo carito.\nAlaik parago.\nDalam panampilan seni tari lilin tadapek babarapo aliak parago nan harus disadioan. Partamo alaik parago tari tu yaitunyo piriang ketek jo lilin. Lilin tasabuik nantinyo akan di nyaloan jo dilatakkan di ateh piriang ketek tadi. Kaduo yaitunyo pakaian nan di gunoan dek si panari tari lilin. Pakaian atau baju nan digunoan dek panari untuak tari lilin tasabuik adolah busana khas asa Minangkabau, yakninyo hiesan kapalo nan disabuik tangkuluak, Baju nan disabuik baju batabue, bawahan nan disabuik jo lambak, salempang jo pahiasan barupo dukuah atau kaluang, galang jo cincin, Kemudian selanjutkan perlengkapan dalam kegiatan tari lilin tersebut ialah adanya musik pengiring. Tari lilin tersebut biasanya diiringi oleh musik khas Melayu Sumatra, dengan beberapa alat musiknya yakni accordeon, biola, gong, gitar, kenong, gendang, bonang, saxophone, dan tok-tok."}
{"id": "336183", "revid": "55", "url": "https://min.wikipedia.org/wiki?curid=336183", "title": "Museum Nasional Indonesia", "text": "Museum Nasional Indonesia adolah ciek museum arkeologi, sijarah, etnologi, jo geografi nan talatak di Jalan Medan Merdeka Barat, Jakarta Pusat, tapek di sabalah barat lapangan Medan Merdeka. Museum ko disabuik juo jo namo \"Museum Gajah\", dek adonyo patuang gajah di alaman mukonyo. Koleksinyo nan banyak jo baragam maliputi sadonyo wilayah Indonesia, jo tarantang ampia ka sapanjang maso sijarahnyo. Museum iko alah baparan manyimpan baragam warisan sijarah Indonesia salamo labiah dari duo abaik.\nMuseum iko dapek dianggap sabagai salah satu nan paliang tarancak jo paliang langkap di Indonesia, sarato salah satu museum tarancak di Asia Tenggara. Museum iko manyimpan sakita 141.000 obyek, maliputi koleksi prasijarah, arkeologi, numismatik, keramik, etnografi, sijarah, jo geografi. Tadapek koleksi patuang batu nan komprehensif, dari jaman klasik Hindu-Buddha di Jawa dan Sumatera kuno, sarato koleksi keramik Asia nan cukuik langkok."}
{"id": "336185", "revid": "73", "url": "https://min.wikipedia.org/wiki?curid=336185", "title": "Daftar komponis Amerika Serikat", "text": "Daftar barikuik mamuek para komponis Amerika Serikat nan diuruikan manuruik namo kaluarga, lalu jo namo muko."}
{"id": "336188", "revid": "12718", "url": "https://min.wikipedia.org/wiki?curid=336188", "title": "Hidroksiklorokuin", "text": "Hidroksiklorokuin adolah ubek nan digunoan untuak maubek urang nan kanai panyakik malaria . Hidroksiklorokuin bisa juo digunoan untuak panyakik nan manyarang kakabalan tubuah contohnyo lupus eritematosus sistemik jo paradangan sendi (\"rheumatoid arthritis\"). Maagiah hidroksiklorokuin untuak panyakik lupus jo paradangan sendi bisa diguoan jikok ubek nan utamo indak mampan. Hidroksiklorokuin marupoan ubek golongan 4-\"aminokuinolin\" nan disintesis pado tahun 1946 jo manambahkan gugus hidroksil pado klorokuin.\nPado tahun 1955 hidroksiklorokuin alah disatujui pamakaiannyo di Amerika Serikat, jo alah masuak ka daftar ubek nan pantiang di WHO. Pado taun 2017, hidroksiklorokuin ko alah diresepakan sabanyak limo juta resep, sarato ubek nan ka 128 nan paliang banyak tajua di Amerika Serikat. \nPanggunoan.\nHidroksiklorokuin adolah ubek nan indak buliah dimakan sumbarangan sajo. Ubek ko harus dimakan karano parintah dari dotor. Hidroksiklorokuin ko indak buliah diagiahan ka urang nan sensitip bana kapado sanyawa 4-\"aminokuinolin\".\nPamakaian hidroksiklorokuin paralu hati-hati kapado urang nan mandarito panyakik gulo, panyakik jantuang, urang nan sadang manganduang, jo panyakik lainnyo. Urang nan ado riwayaik panyakik jantuang harus sangaik hati-hati, karano ubek ko bisa mambuek irama jantuang indak stabil.\nEfek Sampiang.\nAkibaik dari pamakaian hidroksiklorokuin diantaronyo sakik kapalo, muntah, paniang kapalo, kram di pruik. Efek iko biasonyo bisa hilang dalam babarapo hari. Tapi ado pulo efek nan mambahayokan kapado pamakainyo, diantaronyo gata-gata pado kulik, sakik tanggorokan, pandarahan, lamah otot, efek kasihatan mental, parubahana suasana hati nan indak normal, gangguan irama jantuang, pancaliakan kabua, rambuik rontok, kajang-kajang, dll.\nInteraksi.\nSacaro khusus label ubek Amerika Serikat, FDA (\"Food and Drug Administration\") untuak hidroksiklorokuin mancantumkan interaksi ubek sabagai barikuik: \nDosis.\nDosis resep akan diagiah dek dotor untuak urang nan mamaraluan hidroksiklorokuin. Dosis pakainyo sabagai barikuik:\nLupus jo \"rheumatoid arthritis\".\nUntuak hasia pangubatan maksimal, minum hidroksiklorokuin pado jam nan samo satiok ari."}
{"id": "336191", "revid": "55", "url": "https://min.wikipedia.org/wiki?curid=336191", "title": "Batu basurek Telaga Batu", "text": "Batu basurek Telaga Batu adolah ciek batu basurek paninggalan Karajaan Sriwijaya dari abaik ka-7 M, nan ditamuan dakek Sabokingking, tapeknyo di dusun Telaga Batu, 3 Ilir, Ilir Timur II, Palembang, Sumatera Selatan, dek F.M. Schnitger pado taun 1935. J.G. de Casparis manarbitkan tajamahan batu basurek iko dalam karyanyo \"Selected Inscriptions from the 7th to the 9th Century A.D.\" (1956).\nTulisan pado batu basurek ko bajumalah 28 barih, ditulih jo aksara Pallawa mamakai bahaso Malayu Kuno. Batu basurek ko mamuek pasumpahan rajo Sriwijaya, jo manyabuik gala-gala pajabaik nan barado di ibu kota karajaan tu, mulai dari putra mahkota inggo pagawai randahan. \nBatu basurek iko dipahatkan pado ciek batu andesit gadang, nan dibantuak hias sarancaknyo batu basurek karajaan, baukuran tinggi 118 cm jo leba 148 cm. Di bagian atehnyo tadapek hiasan tujuah kapalo ula kobra, jo di bagian bawah tangah ado samacam \"cerat\" (pancuran) sarupo yoni tampek mangaliaan aia pambasuah. \nBatu basurek iko kini basimpan di Museum Nasional jo baregistrasi No. Inv. D.155. "}
{"id": "336193", "revid": "12718", "url": "https://min.wikipedia.org/wiki?curid=336193", "title": "Jariang", "text": "Jariang atau joriang (\"Archidendron pauciflorum\"), sinonim: \"A. jiringa\", \"Pithecellobium jiringa\", jo \"P. lobatum\") adolah tumbuahan khas di wilayah Asia Tenggara. Inceknyo digemari di Malaysia (disabuik \"jering\"), Myanmar (disabuaik \"da nyin thee\"), jo Thailand (disabuik \"luk--nieng atau \"luk neang\"). Masyarakaik Indonesia mangenalnyo sabagai bahan pangan.\nJariang tamasuak ka suku polong-polongan (\"Fabaceae\"). Buahnyo barupo polong nan bantuaknyo gepeng bapilin mambantuak spiral, bawarna lambayuang tuo. Incek buah bakulik ari tipih dengan warna cokelat mangkilek. Jariang dapek manimbulkan baun indak lamak pado urin sasudah diolah dan diproses dek pencernaan, tarutamo bilo dimakan matah sarupo lalap.\nJariang diketahui dapek mancegah diabetes jo basifek diuretik dan elok untuak kesehatan jantuang. Tanaman ko dipakiroan juo mampunyoi kamampuan manyerap aia tanah nan tinggi sahinggo bamanfaaik untuak konservasi aie di suatu tampek.\nKarakter incek.\nInceknyo dalam keadaan masak kareh, tetapi barubah manjadi lunak jo ampuak sesudah diabuih atau agak liek sesudah digoreng. Tekstur ikolah nan mambueknyo disukoi, walaupun babarapo urang suko makonsumsi incek nan mudonyo dalam keadaan matah nan jauah labiah kareh jo pahik. Kulik incek mampunyoi gatah bawarna keunguan nan maningaan jajak nan sulik dihapus di pakaian. Samakin tuo, warna incek akan mangarah ka warna kuniang nan akhirnyo sirah atau coklat sasudah bana-bana masak.\nAromanyo agak manyarupoi patai tatapi labiah lamah. Namun sasudah dikonsumsi, tubuh akan mangaluarkan baun manyangaik malalui urin, feses jo karingek, nan dipacayo labiah manggaduah dibandiang mangkonsumsi patai.\nCaro mangolah.\nIncek jariang dapek dimakan segar ataupun diolah. Olahan paliang umum adolah disemur, nan dikenal dek urang Sunda sabagai \"ati maung\" atau \"hati macam\". Jariang dapek pulo digoreng jo balado atau dijadian gulai. Sasudah diolah, jariang akan mangaluarkan aroma khasnyo nan bagi sabagian urang dianggap dapek manabiakan salero jo mampunyoi cito raso nan khas; saketek kalek jo tekstur nan agak liek.\nSalain disemur, incek jariang juo dapek dibuek manjadi karipik sarupo halnyo emping dari melinjo, caronyo ditumbuak atau dipipihan, dikarianggan, kamudian digoreng. Efek negatif baun jariang nan manyangaik dapek dikurangi jo parendaman atau perebusan.\nManggaduah kesehatan.\nIncek jariang saketek baracun karano adonyo kanduangan asam jariang, sabuah asam amino nan dapek manyebabkan \"djenkolsm\" (keracunan incek jariang). Gejala nan timbua antaro lain tajadinyo kajang otot, pirai, retensi urin, dan gagal ginjal akuik. Kondisi tasabuik tarutamo dialami urang laki-laki, nan indak tagantuang dari barapo jumlah incek jariang nan disiapkan. Satiok individu dapek mangkonsumsi jariang tanpa insiden, tatapi dapek mangalami gagal ginjal pado kasempatan nan lain.\nMamakan jariang dalam jumlah saketek manimbuakan masalah panampilan, karano manghasilkan baun muluik, karingek, feses, dan urin. Sabananyo baun ko bisa diatasi jo mambarasiahan diri jo peralatan kebersihan nan manganduang pangharum, sarupo pasta gigi, cairan kumua, sabun, jo deodoran. Baun pado waktu kanciang dapek dikurangi apobilo pambilasan dilakuan sabalum dan sasudah kanciang dengan jumlah aia nan cukuik atau bilo paralu dibileh jo cairan pambarasiahan.\nSalain baun, jariang dapek mangaduah kasehatan sasaurang apobilo konsumsi jariang balabiahan manyebabkan tajadinyo panumpukan kristal di saluran urin, nan disabuik kajariangan. iko tajadi karano jariang manganduang asam jengkolat nan tinggi nan sulik laruik di aia pado pH nan asam. Konsumsi balabiahan akan manyebabkan tabantuaknyo kristal nan mangaduah urinasi. Risiko takanai kajengkolan dikatahui bavariasi pado satiok urang, nan dipangaruhi sacaro genetik jo dek lingkuangan.\nManfaaik kesehatan.\nDari segi nutrisi, jariang mampunyo vitamin, asam jengkolat, mineral, jo serat nan tinggi. Namun karano efek sampiang nan ditimbuakan, mako konsumsi manjadi tabateh."}
{"id": "336195", "revid": "12718", "url": "https://min.wikipedia.org/wiki?curid=336195", "title": "Suruhkalang, Jaten, Karanganyar", "text": "Suruhkalang adolah kampuang nan talatak di kecamatan Jaten, Karanganyar, Jawa Tengah, Indonesia.\nPerangkat Desa Suruhkalang.\nKapalo Kampuang: MAWAN THOHARI, SH.\nKondisi Geografis\nDesa Suruhkalang adolah\nsalah satu desa di Kecamatan Jateng nan mamiliki lueh \u00b1 302.575 Ha sacaro administratif\ndibatasi dek:\nSabalah\nUtara: Desa Jati Kec. Jaten\nSabalah\nBarat: Desa Kragilan Kec. Mojolaban Sukoharjo\nSabalah\nSelatan: Desa Jatisobodan Kayuapak Kec\nPolokarto Sukoharjo\nSabalah\nTimur: Kalurahan Lalung Kec.\nKaranganyar\nWilayah nan mamiliki katinggian 110 \u2013 130 mt dari permukaan lauik iko mamilki hawa sadang jo suhu rato-rato 29 - 30\u00a0\u00b0C sarato curah hujan relatif sadang. Desa iko tabagi manjadi 6 dusun, yoitu: Suruhtani, Jetak, Sanggrahan, Jetis,\nSemenharjo, dan Suruhkalang. Mamiliki Rt. sabanyak 24, RW. sabanyak 6. Topografi\nwilayah tamasuak dataran randah jo kondisi tanah sabagian gadang lahan\npatanian yoitu salueh \u00b1 204.683 Ha nan alah diairi irigasi sacaro teknis. Jarak tampuah dari kota kecamatan \u00b1 10 Km jo akses jalan nan mudah ditampuah.\nKondisi Demografi\nJumlah panduduak Desa\nSuruhkalang sabanyak 4.814 urang, tadiri dari laki-laki 2.391 jiwa jo padusi 2.423 urang . jumlah KK sabanyak\n1.576 urang, sadangkan jumlah panduduak\ndewasa sabanyak 2.214 urang, tadiri dari laki-laki 990 urang, padusi sabanyak 1.224 urang\nMato pancarian panduduak rato-rato sabagai Buruah tani, Petani, Buruah bangunan, Karyawan Pabrik,\nsabagian kecil manjadi pegawai jo manggaleh. Hal iko dapek dcaliak pado Tabel\nberikut:\nSadangkan dari segi pandidikannyo rato-rato panduduak Suruhkalang kabanyakan bapandidikan tamaik SD jo Tamat\nSLTP,SLTA, ado pulo nan alun tamaik SD atau alun sikolah. Samantaro\nsisonyo tamaik paguruan tinggi."}
{"id": "336196", "revid": "12718", "url": "https://min.wikipedia.org/wiki?curid=336196", "title": "Rumah Sakit Umum Daerah dr. Soetomo", "text": "Rumah Sakik Umum Daerah Dokter Soetomo adolah sabuah rumah sakik punyo pemerintah Indonesia nan barado di Kota Surabaya, Jawa Timur. Inyo dinamoi dari pahlawan nasional Soetomo."}
{"id": "336197", "revid": "10497", "url": "https://min.wikipedia.org/wiki?curid=336197", "title": "Air Tajun Undak Manuk", "text": "Air Tajun Undak Manuk adolah Sarasah nan alami di tambah jo tabiang nan manjulang tinggi.\nLokasi.\nAia tajun Undak Manuk Sarasah nan talatak di Dukuh Guwo dakek jo Kali Trawehan Blingoh, Kecamatan Donorojo, Kabupaten Jepara. Jalur nan sangaik ekstrem manjadian Aia Tajun Udak Manuk jarang di kunjuangi wisatawan.\nMasalah.\nAir Tajun Undak Manuk sangaik rancak jo asri namun hanyo sajo akses jalan untuak mangunjuangi desa tasabuik masih sangaik sarik sahinggo dibutuahkan perhatian pamarintah daerah jo warga sakitar untuak pangalolaannyo.Aia Tajun Undak Manuk paralu pangalolaan labiah supayo dapek dijangakau dek wisatawan.\nLarangan.\nWarga Desa Desa Blingoh maminta pangunjuang nan nio bawisata ka Aia Tajun Undak Manuk dimohon untuak indak mambuang sarok sumbarang jo mancorat coret sumbarang. Karano Aia Tajun tersebut marupoan sumber mata aia nan dimanfaatkan dek warga masyarakaik Desa Blingoh."}
{"id": "336198", "revid": "10497", "url": "https://min.wikipedia.org/wiki?curid=336198", "title": "Aia Tajun Sedudo", "text": "Aia Tajun Sedudo adolah sabuah aia tajun jo objek wisata nan talatak di Desa Ngliman Kecamatan Sawahan, Kabupaten Nganjuk, Jawa Timur. Jaraknyo sakitar 30\u00a0km arah selatan ibu kota kabupaten Nganjuk. Barado pado katinggian 1.438 meter dpl, katinggian aia tajun iko sakitar 105 meter. Tampek wisata iko cukuik mudah diakses.\nMasyarakaik satampek masih mampicayoi, aia tajun iko mamiliki kakuatan supra natural. Tampek wisata alam iko rami dikunjuangi urang pado bulan Sura (kalender Jawa). Karano ado mitos nan ado sajak zaman Majapahit, pado bulan itu dipicayo mambaok berkah awet mudo bagi urang nan mandi di Sarasah tasabuik."}
{"id": "336200", "revid": "10497", "url": "https://min.wikipedia.org/wiki?curid=336200", "title": "Aia Tajun Kapeh Biru", "text": "Aia Tajun Kapeh Biru atau Coban Kapas Biru marupoan Sarasah nan talatak di Kabupaten Lumajang, Provinsi Jawa Timur. Objek wisata iko dibukak untuak umum sajak tahun 2015.Alun diketahui pasti total katinggian Sarasah iko namun dipakirokan sakitar 100 meter. Aia Tajun Kapeh Biru iko batingkek 2 jo tingkek bawah satinggi 90 meter jo tingkek ateh satinggi 10 meter jo diapik tabiang nan sumber aianyo bamulo dari aliran anak Sungai Besukbang/Sungai Lengkong nan bahulu di lereang Gunuang Semeru. Aia Tajun Kapeh biru marupoan salah satu dari banyaknyo Sarasah nan tabantuak ditapian lembah-lembah curam Sungai Besukbang-Glidik di perbatasan Kabupaten Malang - Kabupaten Lumajang. Pamandangan disekitar Aia Tajun dikaliliangi tabiang-tabiang nan tinggi bawarna coklat kamerahan jo sisipan lumuik-lumuik ijau .Debit aianyo cukuik dareh talabiah katiko musim panghujan sahinggo bahayo bana jiko barado tapek dibawah guyuran Sarasah iko.\nTampek.\nAia Tajun Kapeh Biru talatak di Dusun Mulyoharjo, Desa Pronojiwo, Kecamatan Pronojiwo, Kabupaten Lumajang, Provinsi Jawa Timur, Indonesia.\nAkses tampek.\nAia Tajun Kapeh Biru talatak sakitar 51.6 kilometer dari pusek Lumajang dan bila dari kota Malang bajarak sakitar 70.1 kilometer. Jiko sanak dari Malang arahkan kendaraan sanak manuju Kepanjen - Gondanglegi - Turen - Dampit - Tirtoyudo - Ampelgading - Pronojiwo hingga tiba di Polsek Pronojiwo. 100 meter setelah Polsek Pronojiwo, tadapek banner Coban Kapeh Biru. Jiko sanak dari Lumajang, ikuik an jalan nasional Lumajang - Malang yakni malewati Sumbersuko - Tempeh - Pasirian - Candipuro - Pronojiwo hinggo sampai di lapangan Pronojiwo. 300 meter satalah lapangan, tadapek banner Coban Kapeh Biru. Ikuikan patunjuk itu hinggo tibo di tampek parkir. Dari parkiran aia tajun iko bajarak sakitar 1,5 km."}
{"id": "336201", "revid": "12718", "url": "https://min.wikipedia.org/wiki?curid=336201", "title": "Lambah Bada", "text": "Lambah Bada adolah lambah nan talatak di Kecamatan Lore Selatan, Poso Kabupaten Poso, Sulawesi Tengah. Lambah iko adolah bagian dari Taman Nasional Lore Lindu.\nDi lambah iko tadapek puluhan patuang megalitik nan dipakiroan didirian pado abad ka-14. alun diketahui tujuan patuang iko.\nSijarah.\nPuluhan patuang purbakala iko alah ado sajak abad ka-14. Megalit di Lambah Bada ditamuan patamo kali pado 1908. Walaupun panamuan iko alah balansuang labiah dari 100 tahun, tatapi hanyo saketek hal nan diketahui tentang objek itu, salah satunyo tentang bilo patung batu itu dibuek. Beberapa urang mangiro bahwa batu-batu tersebut dipahat sakitar 5.000 tahun lalu, sadangkan nan lainnyo mangiro megalit itu dibuek sakitar 1.000 tahun silam.\nSamantaro itu, beberapa urang lainnyo mangiro bahwa batu tersebut masih ado hubungan jo budaya megalitik di Laos, Kamboja, jo beberapa wilayah di Indonesia pado 2.000 tahun lalu.\nManuruik \"Ancient Origins\", hinggo kini ko indak diketahui sia nan mambuek patuang megalit di Lambah Bada. Maskipun tadapek dugaan bahwa batu itu dibuej dek budaya nan mambuek megalit di tampek lain di Asia Tenggara, tatapi megalit di Lambah Bada tergolong unik.\nNamun dalam catatan A.C. Kruyt, pandiri Kota Poso, sabalun kadatangan Balando tahun 1908 di Lore, masih ado urang mambuek kubua dari batu. Jo masih ado tampek pambuatan Kalamba untuak kuburan. Jadi pemuatan benda-benda iko barasa dari babagai masa, nan di antaronyo ado nan barasa dari masa ratusan tahun atau megalit muda.\nGeografi.\nLambah Bada talatak di daerah nan relatif data, nan dikaliliangi bukik-bukik, sahinggo awan nan tatahan di puncak bukik nan mangaliliangi lambah. Katiko hujan turun nampak salah satu bagian lambah. Sedangkan bagian lainnyo matoari maandoakan cahayonyo dari baliak awan.\nDitangah Lambah Bada mangalia Sungai Lariang, manyatu jo Sungai Malei, sahinggo aliran Sungai Lariang manjadi labiah dareh. Karano inikolah Sungai Lariang dulu pernah dipakai sabagai tampek olahraga pengarungan sungai. Di tangah Lambah Bada surang arus Sungai Lariang cukuik tanang karano alur nan dilalui relatif data.\nKearifan lokal.\nTujuan dibueknyo megalit itu juo alun diketahui pasti. Masyarakaik satampek picayo bahwa batu itu dulunyo digunoan untuak malakukan pamujaan taadok leluhur. Indak hanyo itu, panduduaknyo juo mampunyoi kisah tentang asal-usul tabantuaknyo megalit tu. Sabuah carito mangatoan bahwa tadapek megalit banamo Tokala'ea nan dulunyo marupoan pemerkosa, akhirnyo dikutuak manjadi batu.\nSamantaro itu, tadapek carito manganoi megalit lain banamo Tadulako. Masyarakat mengatoan bahwa dulunyo Tadulako dikana sabagai panjago kampuang, tatapi satalah mancilok bareh inyo dikutuak manjadi batu. Carito lain mangaitkan megalitik jo pangorbanan manusia. Babarapo urang juo picayo bahwa batu itu dimaksudkan untuak manangkal roh jaek, samantaro nan lain mangklaim bahwa benda tersebut mamiliki kakuatan supranatural jo bisa mailang atau bapindah tampek.\nPalindo, Torompana, Tarae Roe, jo Loga adolah saderet namo pambarian panduduak lokal untuak patuang-patuang kuno tersebut. Kisah unik pun turuik manyarotai satiok patuang nan ado di Lambah Bada, salah satunyo Palindo. Dulunyo, masyarakat Lambah Bada picayo bahwa Palindo tagak surang.\nDi Taman Nasional Lore Lindu iko juo masih kental jo adat istiadat suku Lore. Salain pamandangan bebatuan jo sawah hijau, disunan juo ditamui rumah adat suku Lore nan bajajar. Rumah kayu iko baatok ijuak jo badindiang batuang acok dijadian tampek bamalam, apobilo baru sampai disinan.\nPara tetua di Desa Sepe picayo bahwa patuang Palindo nan bararti sang pahibur dalam bahaso satampek adolah representasi dari panduduak pandahulu mereka, yoitu suku Tosaloge. Sasuai legenda, Raja Luwuk mamarintahan 1800 patuang dari Sepe ke Palopo untuak manandoi kakuasaannyo di Bada. Patuang iko mustinyo maadok ka selatan, tatapi misi iko gagal, karano panduduak Bada malatakkannyo jo maadok ka barat. Katiko sang rajo maminta untuak maubah posisinyo, patuang-patuang iko manimpok pasukan rajo sarato mambunuah sakitar 200 urang. Masyarakat Bada di masa lalu maagiah sesajen ka patuang iko sabalun malakukan pekerjaan gadang, saparti mambukak lahan baru untuak pertanian.\nPatuang megalit.\nKarakteristik.\nPatuang Megalitik di Lambah Bada marupoan wajah manusia nan alah distilasi, nan alis jo iduang digambarkan manjadi satu, sadangkan bagian muluik dihilangan. Patuang di Lambah Bada umumnyo mamiliki tando gender nan jaleh. Di patuang Palindo jo Meturu taukia gamba pakakeh kelamin laki-laki. Sadangkan pado patuang Langke Bulawa digambaan alat kelamin wanita. Perbedaan gender juo digambaan pado rauik muko, dimano pado patuang wanita, wajahnyo digambaan saparti dahi nan tatutuik poni.\nPahatan pado megalit tersebut juo dideskripsikan minimalis. Tokoh tersebut biasonyo digambarkan mamiliki kapalo gdang jo badan tanpa lekukan sarato indak bakaki. Pado bagian muko, biasonyo digambaan jo mato nan bulek jo garih tunggal nan manggambaan alis, pipi, jo dagu. Sabagian gadang patuang tampak tagak surang, tatapi ado beberapa nan ditampekan sacara bakalompok. Batuan-batuan megalitik iko tasebar di saluruah daerah lambah. Dari nan babantuak ukiran manusia, hewan, Kalamba jo masih banyak lai.\nPatuang-patuang manusia lainnyo baukuran tinggi sakitar 1,5 meter jo diameter sakitar 50\u00a0cm. Salain patuang manusia dewasa tadapek patuang Oba nan baukuran tinggi 70\u00a0cm jo rauik jenaka, sarato tando kelamin nan alun jaleh. Warga manyabuiknyo sabagai bantuak baruak, tatapi juo bisa diartian sabagai gamaran saparati anak-anak."}
{"id": "336203", "revid": "15211", "url": "https://min.wikipedia.org/wiki?curid=336203", "title": "Musajik Al-Hakim Padang", "text": "Musajik Al-Hakim Padang adolah sabuah musajik babantuak Taj Mahal di tapi Pantai Padang, Kota Padang, Sumatra Barat, Indonesia. Musajik iko mulai dibangun pado awal 2017. Biayo pembangunannyo barasa dari saurang donatur, samantaro lahannyo diagih dek Pemerintah Kota Padang sabagai bagian dari panataan Pantai Padang nan dilakuan sajak 2014.\nLahan musajik iko dulunyo marupoan area pamainan anak dan dipenuhi tenda-tenda pedagang kaki lima. Pado 2016, saurang donatur manyampaian nieknyo untuak managakan musajik di tapi pantai. Berkat pendekatan nan dilakuan pamarentah satampek, pedagang namuah direlokasi ka tampek baru sahinggo pambangunan musajik dapek dikarajoan.\nSajak 4 September 2020, Musajik Al-Hakim Padang alah dibuka terbatas untuak aktivitas ibadah dengan manerapan protokol kasehatan COVID-19. Menuruik rancano, musajik akan diresmikan pado November 2020."}
{"id": "336204", "revid": "577", "url": "https://min.wikipedia.org/wiki?curid=336204", "title": "Lembah Bada", "text": ""}
{"id": "336205", "revid": "4250", "url": "https://min.wikipedia.org/wiki?curid=336205", "title": "Bahaso Jerman Baku Jerman", "text": "Bahaso Jerman Baku Jerman (bahaso Jerman: \"Bundesdeutsches Standarddeutsch\") adolah anak dari bantuak baku dari Bahaso Jerman nan diajaan, ditulih, jo dibahasokan di Jerman. Dialek Jerman iko adolah bantuak baku nan paliang acok diajaan kapado urang-urang nan baraja Bahaso Jerman. Dialek iko pulo adolah dialek nan paliang acok dipakai sabagai patunjuak untuak urang-urang asing nan baraja Bahaso Jerman."}
{"id": "336206", "revid": "4250", "url": "https://min.wikipedia.org/wiki?curid=336206", "title": "Bahaso Jerman Baku Swiss", "text": "Bahaso Jerman Baku Swiss (bahaso Jerman: \"Schweizer Standarddeutsch\") adolah salah satu bantuak baku dari Bahaso Jerman nan dipakai di Swiss jo Lihtenstain. Bahaso iko acok disabuik pulo sabagai \"Schriftdeutsch\" (bahaso Jerman tulihan) atau \"Hochdeutsch\" (bahaso Jerman Ateh) dek urang-urang satampek. Bahaso iko juo dipakai sabagai salah satu 4 bahaso rasmi di Swiss salain Bahaso Parancih, Italia, jo Rumansh. Bahaso iko labiah banyak dipakai dalam panulihan daripado dikecekan."}
{"id": "336207", "revid": "4250", "url": "https://min.wikipedia.org/wiki?curid=336207", "title": "Bahaso Jerman Austria", "text": "Bahaso Jerman Austria (bahaso Jerman: \"\u00d6sterreichisches Deutsch\") adolah bantuak baku dari Bahaso Jerman nan dipakai di Austria. Bahaso iko mampunyoi martabat sosiolinguistik tatinggi, sabagaimano bahaso iko acok dipakai untuak media jo kaadaan-kaadaan rasmi lainnyo. Bahaso iko pulo nan banyak dipakai dek sastrawan Wina di maso lampau."}
{"id": "336208", "revid": "15744", "url": "https://min.wikipedia.org/wiki?curid=336208", "title": "Bahaso Malaysia", "text": ""}
