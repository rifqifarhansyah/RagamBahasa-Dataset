{"id": "326113", "revid": "12718", "url": "https://min.wikipedia.org/wiki?curid=326113", "title": "Diabetes melitus", "text": "Diabetes melitus, DM (, \"diaba\u00ednein\", tabuak atau pincuran aia) (, raso manih) nan juo tanamo di Indonesia jo istilah panyakik kanciang manih atau panyakik gulo adolah kalainan metabolik nan dicirikan jo gejala tinggi gulo darah jangko lamo (hiperglikemia kronis) sarato gangguan metabolisme karbohidrat, lamak, jo protein, sabagai akibaik dari kurangnyo insulin nan dihasiakan tubuah (sekresi insulin), kaindakmampuan tubuah untuak mamanfaatkan insulin (\"insulin resistance\"), atau kaduonyo. Glukosa (gulo darah) dalam tubuah dikandalikan dek babarapo hormon. Hormon insulin nan dihasiakan organ pankreas bakarajo untuak maubah glukosa manjadi glikogen (bantuak dari cadangan energi) katiko kadar gulo darah tinggi. Sadangkan hormon glukagon nan dihasiakan otot bakarajo untuak memacah glikogen manjadi sumber energi tubuah katiko gulo darah randah.\nKondisi gulo darah tinggi cando pado pandarito diabetes bisa indak taraso gejalanyo. Gejala nan biaso dialami pandarito diabetes antaro lain acok kajamban (poliuria), maraso auih taruih (polidipsi), sarato acok taraso lapa sainggo acok makan (polifagi). Kok kondisi diabetes indak taratasi atau gulo darah tinggi indak takandalian, mangko dapek mamicu baragam panyakik atau komplikasi. Di antaro komplikasi nan dapek muncua antaronyo tukak pado kaki atau kaki mambusuak (ulkus diabetikum), alzheimer, stroke, panyakik jantuang, karusakan pado mato (retinopati diabetikum), bahkan inggo kamatian. \nPanagahan sarato panangan panyakik diabetes utamonyo dilakukan jo parubahan gaya iduik manjadi gaya iduik sihaik. Gaya iduik sihaik nan paralu dijago antaro lain dari pola makan sihaik, olahraga rutin, manjago barek badan, sarato manjauahi kabiasaan marokok. Pado kondisi gulo darah tinggi nan indak taratasi dapek ditambah jo ubek, baiak ubek nan diminum atau ubek suntik. \nPado taun 2017, dipakirokan alah 425 juta urang mandarito diabetes melitus nan sapangkek jo 8,8% populasi urang gadang (dewasa) di dunia, marato pado aki-laki jo padusi. Tiok taun angko kajadian diabetes melitus maningkek taruih. Diabetes juo maningkekan risiko kamatian duo kali lipek. Pado taun 2017, dipakirokan ado 3,2 inggo 5 juta kamatian. Sacaro global anggaran kasihatan nan tapakai untuak diabetes mancapai 727 miliar USD pado 2017. DI Indonesia pado taun 2013 tacataik ado sakitar 8,5 juta pandarito (paringkek kaampek di Asia jo katujuah di dunia) sarato dipakirokan pado taun 2020 dapek maningkek inggo 12 juta pandarito.\nSijarah.\nDiabetes marupokan salah satu panyakik nan mulo-mulo dideskripsikan. Pado manuskrip Mesir dari 1500 sabalun masehi manyabuikan \"talampau banyak mangosongan urin\". Papirus Eber manyaratokan saran untuak minum pado kasus cando ko. Kasus nan partamo kali dideskripsikan dipicayoi adolah diabetes tipe 1. Tabib-tabib India pado maso nan kurang labiah samo maidentifikasi panyakik tu jo mangalompokkannyo sabagai \"madhumeha\" atau \"kanciang madu\", dek dapek mambuek samuik katuju.\nIstilah \"diabetes\" atau \"tabuak\" partamo kali dipakai pado 230 taun sabalun masehi dek urang Yunani nan banamo Apollonius dari Memphis. Panyakik ko dianggap sarik tasuo salamo maso Kakaisaran Romawi, sarato Galen manyabuik baso inyo hanyo mancaliak duo kasus salamo karirnyo. Hal iko dimungkinkan dek pola makan jo gaya iduik urang-urang saisuak, atau dek gejala klinis nan baru tampak pado stadium lanjuik panyakik. Galen manamokan panyakik ko sabagai \"diare urin\" (\"diarrhea urinosa\"). \nTulisan mulo-mulo jo panjalehan langkok tantang diabetes adolah tulisan Aretaeus dari Cappadocia (pado abaik kaduo atau mulo abaik katigo masehi). Inyo manjalehan gejala jo pajalanan panyakik, nan inyo kaikkan jo kondisi lambok jo dingin. Inyo manjalehan pulo kamungkinan hubuangan jo panyakik lain, sarato inyo marundiangkan diagnosis bandiang dari gigitan ula, nan juo mamicu raso auih bakalabiahan. Tulisannyo ko indak dikataui di Barat sampai 1552, katiko edisi bahaso Latin partamo kali dipublikasikan di Venezia.\nDuo tipe diabetes taidentifikasi sabagai kondisi nan babeda partamo kali dek tabib India Sushruta jo Charaka pado taun 400--500. Wakatu itu kaduonyo maidentifikasi tipe nan takaik umua mudo jo tipe nan takaik kalabiahan barek badan. Istilah \"melitus\" atau \"dari madu\" atau \"manih\" ditambahan dek Briton John Rolle pado akhia taun 1700-an untuak mambedakan dari diabetes insipidus, nan samo-samo ditandoi jo acok kajamban. Pananganan panyakik nan efektif alun lai bakambang inggo mulo abaik ka-20, katiko urang Kanada, Frederick Banting jo Charles Herbert Best, maisolasi jo mamurnikan insulin pado 1921 jo 1922. Hal iko diikuti jo pakambangan insulin jangko panjang pado 1940.\nKlasifikasi.\nDiabetes marupokan panyakik nan disababkan produksi insulin dari pankreas nan indak kurang, atau sel tubuh indak marespon sasuai jo insulin nan ado. Ado tigo tipe utamo dari diabetes melitus:\nAdo pulo tipe kaampek nan disabuik \"tipe lainnyo\", kumpulan dari babarapo kasus parsaurangan. Diabetes marupokan panyakik nan punyo tampilan nan baragam nan dapek tadiri dari kombinasi-kombinasi tipe. Istilah \"diabetes\", tanpa kualifikasinyo, marujuak pado diabetes melitus.\nTando jo gejala.\nTando-tando klasik dari diabetes nan indak diubek adolah panurunan barek badan (nan indak tarencana), acok kajamban (poliuria), marasu auih taruih (podipsia), jo acok taraso lapa (polifagia). Gejala-gejala dapek bakambang sangaik capek (babarapo pakan atau bulan sajo) pado diabetes tipe 1, samantaro pado diabetes tipe 2 biasonyo bakambang jauah labiah lambek dan mungkin tanpa ado gejala samo sakali atau indak jaleh. Gejala lain nan dapek sato pulo yaitu badan acok taraso panek. \nAdo tando-tando jo gejala-gejala lain nan dapek manunjuakan adonyo diabetes, walau hal iko indak baitu jaleh untuak diabetes. Di antaronyo adolah pandangan kabua, sakik kapalo, latiah, luko nan indak kunjuang cegak, inggo gata-gata. Tingginyo glukosa darah dalam wakatu lamo dapek mambuek panyerapan glukosa pado lensa mato, sainggo manyababkan parubahan bantuak, sarato tajamnyo pancaliakan. Dalam jangko lamo manjadi panyakik retinopati diabetikum (kalainan pado retina mato). \nKadaruratan diabetes.\nPandarito (biasonyo diabetes tipe 1) dapek juo maalami kondisi daruraik nan disabuik ketoasidosis diabetikum. Kondisi ko marupokan masalah metabolisme barupo paningkekan gulo darah (&gt; 300 mg/dL) nan dicirikan jo raso mual, muntah, nyeri paruik, angok baun aseton (sarupo baun buah), angok nan dalam (\"Kussmaul breathing\"), inggo panurunan kasadaran.\nKondisi lain nan samo daruraik jo bareknyo, tapi agak jarang yaitu Koma hiperosmolar nonketotik (\"hyperosmolar hyperglycemic state\"; HHS). Hal ko labiah umum pado diabetes tipe 2 nan utamonyo disababkan adonyo dehidrasi.\nGulo darah randah dek ubek (\"treatment-related low blood sugar\") bisa manjadi kondisi daruraik pado pandarito diabetes baiak tipe 1 atau 2. Kabanyakan kasus masih dalam kondisi nan cukuik ringan. Efek nan timbua di antaronyo badan taraso indak lamak (\"feeling of unease\"), bapaluah, gamataran, paningkekan nafsu makan, inggo kondisi labiah barek sarupo paniang, parubahan parilaku (manjadi parabo), kajang, panurunan kasadaran, sarato (nan jarang) karusakan utak permanan atau kamatian. Angok capek jo bapaluah, dingin, kulik pucek marupokan ciri dari gulo darah randah juo tapi indak baitu spesifik. \nKomplikasi.\nSadoalah bantuak diabetes maningkekan risiko komplikasi dalam jangko lamo. Hal iko bakambang sasudah 10-20 taun, tapi bisa sajo gejala partamo muncua pado urang nan alun tadiagnosis salamo wakatu tasabuik.\nKomplikasi utamo jangko panjang adolah rusaknyo pambuluah darah. Pandarito diabetes duo kali labiah barisiko untuak mandapek panyakik jantuang pambuluah darah (kardiovaskular) jo sakitar 75% kamatian akibaik diabetes dek panyakik jantuang koroner. Panyakik pambuluah darah gadang lainnyo adolah stroke, jo panyakik pambuluah darah tapi (\"peripheral vascular disease\"). \nKomplikasi pambuluah darah mikro dek diabetes tamasuak karusakan pado mato, ginjal, jo saraf. Karusakan pado mato tanamo jo retinopati diabetikum, nan disababkan dek karusakan pambuluah darah pado retina, jo dapek barakibaik pado kailangan pancaliakan sacaro baransua-ansua inggo akhianyo buto. Karusakan pado ginjal tanamo sabagai nefropati diabetikum, dapek mambuek paruik, ilang protein, jo kadang-kadang maalami ginjal kronis, nan bisa paralu hemodialisa (cuci darah) atau transplantasi ginjal (donor ginjal). Karusakan pado saraf tanamo sabagai neuropati diabetikum, nan biasonyo marupokan komplikasi utamo dari diabetes. Gejala-gejala dapek maliputi raso taba, kapocong, nyeri, jo sensasi nyeri lainnyo, nan bisa mambuek karusakan pado kulik. Ulkus diabetikum (tukak pado kaki contohnyo) buliahjadi muncua, jo sulik ditangani, kadang paralu amputasi. Sabagai tambahan, neuropati diabetikum proksimal (pado daerah pangka) dapek membuek nyeri pado otot inggo malamah.\nAdo ubuangan antaro bakurangnyo kognitif jo diabetes. Dibandiangkan urang nan indak diabetes, pandarito diabetes maalami panurunan fungsi kognitif 1,2 inggo 1,6 kali labiah gadang.\nDiagnosis.\nDiabetes melitus ditandoi jo paningkekan kadar gulo darah nan barulang atau jangko lamo, sarato bisa ditagakan diagonosisnyo jo pamaresoan barikuik:\nPado urang nan dicurigai diabetes, tapi hasia pamaresoan gulo darahnyo maragukan, paralu dipastikan baliak jo maulang salah satu dari pamaresoan di ateh pado ari lain. Labiah disukoi untuak mamareso kadar gulo darah puaso dek kamudahan pangukurannyo. Manuruik definisi paliang baru, duo kali pamaresoan gulo darah puaso di ateg 7,0 mmol/l (126 mg/dl) alah bisa untuak managakan diagnosis diabetes.\nManuruik WHO, urang jo kadar gulo darah puaso antaro 6,1 inggo 6,9 mmol/l (110 inggo 125 mg/dl) dianggap alah ado kondisi gulo darah puaso taganggu. Urang jo glukosa plasma pado atau di ateh 7,8 mmol/l (140 mg/dl), tapi indak labiah dari 11,1 mmol/l (200 mg/dl), duo jam sasudah konsumsi glukosa oral 75 gram, mangko alah dapek dianggap dalam kondisi toleransi glukosa taganggu. Pado duo kondisi prediabetes ko, nan disabuik tarakhia labiah bakamungkinan untuak bakambang manjadi sapanuahnyo diabetes melitus, sarato gangguan kardiovaskular. Asosiasi Diabetes Amerika (\"The American Diabetes Association\"; ADA) sajak 2003 mampagunokan rantang angko nan saketek babeda pado kondisi gulo darah puaso taganggu yaitu antaro 5,6 inggo 6,9 mmol/l (100 inggo 125 mg/dl).\nHemoglobin glikat labiah rancak daripado gulo darah puaso untuak manantukan risiko panyakik kardiocaskular sarato kamatian dek panyabab apopun.\nPanagahan.\nAlun dikataui caro untuak managah diabetes tipe 1. Diabetes tipe 2, 85\u201390% dari sadoalah kasus diaebtes, acok dapek ditagah atau ditunda jo mangandalian barek badan, marutinkan aktivitas fisik, sarato makan makanan sihaik. Aktivitas fisik jo intensitas tinggi (labiah dari 90 minik per ari) dapek manurunkan risiko diabetes 28%. Maubah pola makan manjadi labiah sihaik dapek pulo managah diabetes tamasuak maatua pola makan nan tinggi serat, mamiliah nan lamak baiak, sarupo lamak indak januah nan dapek tasuo pado kacang, minyak sayua, jo ikan. Pambatasan gulo jo makan makanan randah dagiang sirah atau sumber lamak januah dapek pulo mambantu untuak managah diabetes. Marokok juo dapek diubuangkan jo paningkekan risiko diabetes sarato komplikasinyo; sainggo baranti marokok manjadi langkah utamo dalam panagahan diabetes.\nHubuangan antaro diabetes tipe 2 jo faktor risiko nan dapek diubah (barek badan balabiah, makanan indak sihaik, kurang aktivitas fisik, sarato marokok) samo di sadoalah tampek di dunia. Ado juo panilitian nan bakambang untuak mambuktian baso diabetes dapek disababkan dek tuntutan sosial, ekonomi, jo perubahan budayo: globalisasi, urbanisasi, populasi manuo, jo kabijakan lingkuangan sihaik umum.\nPangalolaan.\nDiabetes marupokan panyakik kronis, panyakik nan balansuang lamo sainggo alun dapek ditantuan ubek pastiyo salain panaganan sasuai kondisi. Pangalolaan kadar gulo darah sanormal mungkin, tanpa mambuek gulo darah randah manjadi target utamo dalam maubeknyo. Samakin barhasil katiko dipadukan jo pola iduik sihaik sarupo manjado makanan, olahraga rutin, mangandalian barek badan, sarato mamakai ubek nan sasuai (insulin pado diabetes tipe 1; ubek minum sarato mamungkinkan pulo ditambah insulin pado diabetes tipe 2).\nMandalami tantang panyakik sarato turuik aktif dalam satiok pangobatan dapek mambuek komplikasi jarang muncua pado urang-urang nan bisa mangalola gulo darah sacaro baiak. Tujuan pangubatan adolah kadar HbA1C 6,5%. Paratian juo dilabiahan pado masalah-masalah kasihatan lain nan dapek mampacapek efek buruak diabetes tamasuak marokok, kadar kolesterol dalam darah tinggi, obesitas, takanan darah tinggi, jo kurangnyo baolahraga. Aleh kaki khusus sacaro laweh dipakai untuak mangurangi risiko tukak kaki.\nUbek.\nKandali glukosa.\nUbek-ubek nan dipakai untuak maubek diabetes ditargetkan untuak manurunkan kadar gulo darah. Dalam konsensus alah dirumuskan baso katiko pandarito diabetes malakukan kandali arek pado gulo darahnyo supayo dalam rantang normal mangko risiko komplikasi akan manurun.\nAdo banyak kelas atau jinih ubek antidiabetik. Babarapo hanyo tasadio untuak diminum, sarupo metformin, samantaro nan lain ado nan hanyo tasadio dalam bantuak suntik sarupo GLP-1 agonis. Diabetes tipe 1 hanyo dapek diubek jo insulin, umumnyo jo kombinasi insulin regular jo NPH, atau insulin analog sintetik.\nMetformin biasonyo direkomendasikan pado lini partamo ubek untuak diabetes tipe 2, alah ado pulo bukti baso dapek manurunkan risiko kamatian. Ubek ko bakarajo jo manurunkan produksi glukosa hepar (hati). Babarapo kalompok ubek lain, umumnyo lewaik muluik, dapek menurunkan kadar gulo darah pado DM tipe 2. Hal iko tamasuak agen nan dapek maningkekan pangaluaran insulin, manurunkan panyerapan gulo dari usus, agen nan mambuek tubuah labiah sensitif jo insulin, jo agen na maningkekan pangaluaran glukosa balabiah pado urin. Katiko insulin dipakai pado diabetes tipe 2, racikan ubek nan bakarajo jangko lamo nan biasonyo ditambahkan mulo-mulo, samantaro malanjuikan ubek minum. \nTakanan darah.\nSajak panyakik kardiovaskular manjadi komplikasi serius dari diabetes, babarapo panaliti alah marekomendasikan untuak manurunkan takanan darah dibawah 130/80 mmHg. Di antaro ubek nan manurunkan takanan darah, paambek enzim konversi angiotensin (\"angiotensin converting enzyme inhibitors\"; ACEI) tabukti mamparancak kondisi urang jo diabetes samantaro ubek nan sarupo (paambek reseptor angiotensin atau \"angiotensin receptor blockers\"; ARB) indak tabukti. Aspririn direkomendasikan pulo pado urang jo masalah kardiovaskular, namun pamakaian rutin indak tasuo mamparancak kaluaran diabetes nan indak bakomplikasi."}
{"id": "326117", "revid": "12718", "url": "https://min.wikipedia.org/wiki?curid=326117", "title": "Hiperglikemia", "text": "Hiperglikemia () adolah suatu kondisi tingginyo rasio gulo (glukosa) dalam plasma darah. Hiperglikemia biasonyo marujuak pado rasio plasma gulo darah nan labiah tinggi daripado 10 mmol/l atau 180 mg/dl. Gejala hiperglikemia acok indak taraso inggo rasio gulo mancapai 15-20 mmol atau 270-360 mg/dl, walaupun rasio di ateh 7 mmol/l atau 125 mg/dl dapek mambuek karusakan organ tubuah. Panyakik nan dapek manyababkan gejala hiperglikemia adolah Diabetes Melitus baiak Tipe 1 atau Tipe 2."}
{"id": "326118", "revid": "577", "url": "https://min.wikipedia.org/wiki?curid=326118", "title": "Diabetes Melitus", "text": ""}
{"id": "326119", "revid": "577", "url": "https://min.wikipedia.org/wiki?curid=326119", "title": "Diabetes", "text": ""}
{"id": "326120", "revid": "577", "url": "https://min.wikipedia.org/wiki?curid=326120", "title": "Diabetes Mellitus", "text": ""}
{"id": "326121", "revid": "577", "url": "https://min.wikipedia.org/wiki?curid=326121", "title": "Panyakik gulo", "text": ""}
{"id": "326122", "revid": "577", "url": "https://min.wikipedia.org/wiki?curid=326122", "title": "Panyakik kanciang manih", "text": ""}
{"id": "326123", "revid": "577", "url": "https://min.wikipedia.org/wiki?curid=326123", "title": "Panyakik kencing manih", "text": ""}
{"id": "326124", "revid": "577", "url": "https://min.wikipedia.org/wiki?curid=326124", "title": "DM", "text": ""}
{"id": "326125", "revid": "577", "url": "https://min.wikipedia.org/wiki?curid=326125", "title": "Gulo darah tinggi", "text": ""}
{"id": "326126", "revid": "577", "url": "https://min.wikipedia.org/wiki?curid=326126", "title": "Gulo tinggi", "text": ""}
{"id": "326127", "revid": "577", "url": "https://min.wikipedia.org/wiki?curid=326127", "title": "Gulo darah tenggi", "text": ""}
{"id": "326128", "revid": "577", "url": "https://min.wikipedia.org/wiki?curid=326128", "title": "Gulo tenggi", "text": ""}
{"id": "326131", "revid": "12718", "url": "https://min.wikipedia.org/wiki?curid=326131", "title": "Badia-Badia Batuang", "text": "Badia-Badia Batuang marupokan pamainan anak nagari di babarapo Nagari di Provinsi Sumatera Barat. Pamainanko biasonyo dimainkan katiko bulan puaso nan sangaik ditunggu-tunggu dek anak-anak. Anak-anak ko manjadian pamainan badia-badia batuang ko sabagai media untuak manjagoan masyarakaik sakita untuak sahur, dimainan untuak mangisi waktu katiko manunggu azan magrib tibo untuak babuko puaso, atau indak dimainan katiko alah sudah sholat tarawiah di musajik. \nBadia-badia ko tabuek dari batuang nan baukuran gadang. Batuang ko dibuek lubang pado sakek-sakek rueh\u00a0 sahinggo manjadi sarupo pipa, tapi pangkehnyo indak dilubangi, karano dipagunoan untuak manampuang minyak tanah. Pado bagian atehnyo dibuek lubang ketek untuak mangisi minyak jo mamasuakan sumbu api. Untuak mamiliah batuangnyo, biasonyo yang indak talalu tuo atau indak nan talalu mudo. \nBadia batuang ko biasonyo dimainan dek anak-anak nan barumua 8-13 tahun. Alaik badia-badia ko sarupo jo mariam jaman panjajahan kolonial Balando, baitu pulo jo bunyinyo. Caro mamainannyo adolah jo mamasuakan \u00a0kain-kain nan indak tapakai ka dalam batuang yang alah balubangi nan panjangnyo bambunyo sekitar 3 meter, abis tu basiram jo minyak tanah sacukuiknyo sabagai bahan bakanyo. Pamainan badia-badia batuang ko tabilang mampunyoi resiko nan randah, yaitu apinyo nan bisa mambaka bagian muko, alih atau bulu mato. tabakanyo bulu alih atau bagian muko katiko maambuih lubang sumbu. Tapi harus juo di paratian jiko pamainan ko alah malibaikan benda-benda yang disalaikan di ujuangnyo nan sarupo kaleng bakeh. Tantunyo kaleng ko tacampak katiko badia-badia ko disuluik jo maledak, apolai jiko ditambahan karbit sabagai bahan paledaknyo, alah dipastian\u00a0 efek ledakannyo sangaik kuek nan akan mambuek suasano samakin riuh. \nPamainan ko pasti awak nan mamainannyo kanai berang dek urang rumah atau tetanggo sakita dek bunyinyo nan mamakakan talingo yo nan sarupo jo bunyi mariam, tapi yo indak namuah baranti mamainannyo, dek karano sero jo mariah, apolai mamainannyo jo kawan-kawan. Tapi kini payah mancaliak anak-anak yang masih bamain badia-badia batuang bahkan indak mungkin lai ditamuan di babarapo daerah. \u00a0karano anak-anak kini labiah mamiliah main jo alaik-alaik tekhnologi sarupo hp, honda atau sabagainyo nan alah dibalian dek urang gaeknyo."}
{"id": "326133", "revid": "12718", "url": "https://min.wikipedia.org/wiki?curid=326133", "title": "Sipak Tekong", "text": "Sipak Tekong adolah pamainan tradisional di Minangkabau, Sumatera Barat. Pamainan sipak tekong ko biasonyo dimainan dek anak-anak pado sore hari. Biasonyo anak-anak ko bamain sipak tekong dihalaman rumah.Sakileh sipak tekong jo \"petak umpet\" bantuak pamainannyo samo. Pado pamainan petak umpet, yang manjago harus manutuik mato maadok ka dinding sambia basorak \"alah\" jo \"alun\" sadang kawannyo mandok. Kalau sipak tekong , salah seorang manyipak tekong, beko yang manjago mangaja tekong tu, samantaro kawannyo mandok. Yang manjago harus maambiak tekong dan malatakannyo ditangah-tangah lingkaran yang alah dibuek ditanah. Kalau ado yang nampak berarti inyo yang manjago salanjuiknyo. Dalam pamainan ko untuak manantuan kalah jo menang yaitu katiko yang acok manjago berarti kalah sadangkan yang indak pernah manjago adolah pamenangnyo.\nAlaik.\nPamainan ko manggunoan alaik barupo tekong. Tekong adolah kaleng susu yang biasonyo dipakai untuak mangukua bareh di . Tekong yang biasonyo dipakai barupo tekong yang alah bakeh. Bekonyo didalam tekong tu diisi jo batu-batu ketek supayo, tekong tu babunyi wakatu disipak. Kalau indak ado tekong, anak-anak biasonyo manuka jo alaik-alaik lain yang bisa disipak dan mangaluaan bunyi katiko disipak.\nPamain.\nBiasonyo pamainan sipak tekong ko dimainkan sacaro basamo-samo. Pamainan ko dimainan dek anak laki-laki jo anak padusi sacaro barami-rami.\nCaro main.\nSabalum pamainan dimulai, yang partamo di karajoan adolah mambuek lingkaran di tanah. Siap tu para pamain manantuan tampek jo bateh-bateh untuak mandok. Salanjuiknyo pamain ba suit, untuak manantuan sia yang ka manjago. Lalu pamain malatak an kaleng ditangah-tangah lingkaran. Salah satu pamain yang ka mandok harus manyipak kaleng sajauah mungkin. Katiko kaleng disipak, yang manjago mangaja dan ma ambiak dan dilatak an baliak ka dalam lingkaran. Basamoan jo yang manjago mangaja kaleng, pamain lain lari untuak mandok. Panjago indak buliah maliaek ka balakang katiko maambiak kaleng. Panjago harus malatak an kaleng di dalam lingkaran dan harus mancari pamain yang mandok. katiko mancari pamain yang manjago harus mamparatian tekong supayo indak disipak dek pamain yang kalua dari tampek mandok. Panjago indak buliah mambaok kaleng katiko mancari pamain yang mandok. Kalau nampkak atau basuo pamain yang sadang mandok, panjago lari baliak ka tekong. Panjago akan basorak manyabuik namo pamain lalu manyabuik sipak tekong sambia malongkah an kaleng, kayak tu sataruihnyo kalau basuo pamain. Pamain yang partamo disabuik an atau disubok an akan manjadi calon panjago salanjuiknyo , kalau indak ado yang manyalamaik an. Pamain lain yang alun basuo dapek manyalamaik an pamaian lain dengan caro manyipak tekong labiah dulu dari yang manjago. Kalau berhasil manyipak duluan, pamain yang alah basuo atau alun bisa mandok baliak. Apobilo indak ado yang manyalamaik an, sasudah sadolah pamain basuo, parmainan diulang baliak dan yang manjago adolah pamain yang partamo basuo dek panjago sabalumnyo."}
{"id": "326134", "revid": "16136", "url": "https://min.wikipedia.org/wiki?curid=326134", "title": "Urang Angkola", "text": "Urang Angkola disabuik juo Batak Angkola adolah salah satu sub-etnis dari Batak nan mauni Tapanuli bagian selatan, maliputi Kabupaten Tapanuli Selatan, Kabupaten Padang Lawas, Kabupaten Padang Lawas Utara, jo Kota Padangsidimpuan, Sumatera Utara. Urang Angkola mampunyoi ubuangan arek jo urang Mandailing dek pasamoan bahaso, budayo, adat istiadat, inggo agamo. Di bagian utara daerah Angkola, urang Angkola bakontak jo urang Batak Toba.\nBahaso.\nBahaso nan dipakai dek urang Angkola adolah bahaso Angkola. Bahaso Angkola marupokan bahaso dalam rumpun bahaso Batak nan paling dakek ubungannyo jo Toba (di utara wilayah tutuanyo) jo Mandailing (di selatan wilayah tutuanyo). Dek dakeknyo ubuangannyo jo Mandailing, babarapo ahli bahaso mangalompokannyo sabagai dialek dalam bahaso nan disabuik bahaso Angkola-Mandailing.\nMarga.\nMarga marupokan identitas sosial (sarupo jo suku di Minangkabau) urang Angkola nan diambiak manuruik garih katurunan ayah (patrilineal) atau sistem \"dalihan na tolu\". Marga-marga Angkola di antaronyo: \nDalam pakambangannyo indak saketek urang Toba nan mambukak kampuang baru ka daerah selatan (ka daerah Angkola) dan alah manjunjuang panuah adat istiadat Angkola. Sabagian marga-marga Toba nan cukuik signifikan populasinyo di tanah Angkola antaro lain:"}
{"id": "326135", "revid": "7736", "url": "https://min.wikipedia.org/wiki?curid=326135", "title": "Balerong Sari Sulik Aia", "text": "Balerong Sari Sulik Aia adolah tampek musyawarah adaik dek masyarakaik desa Balai Lamo, Jorong Koto Gadang, Nagari Sulik Aia, Kecamatan X Koto Diatas, Kabupaten Solok, Sumatera Barat. Balai lamo tanah medan nan bapaneh iolah tampek kegiatan pentas seni, olahraga, dan sagalo hal. Bahkan organisasi parantauan Sulik \u00a0Aia Sapakek dan organisasi Ikatan Pamudo Pelajar Sulik Aia manjadian tampak ranahnyo Musyawarah Gadang dan \u00a0Konferensi. Balerong Sari dinamoan pulo jo Balai Adaik. Balerong ko digunoan sabagai tampek musyawarah jo mufakaik para pamuko nagari dalam alam Minangkabau untuak mambicaroan masalah-masalah masyarakaik di Nagari Sulik Aia. Balerong ko indak punyo surang kaum, namun punyo basamo dari sabuah nagari. Balerong Sari ko sampai kini masih dipagunoan dek masyarakaik Nagari Sulik Aia. Pado bagian dalam ruangan, tampek duduaknyo mancirikan sabuah filosofi nan babunyi \"tagak samo tinggi, duduak samo randah\", sasuai jo bantuak tampek duduak di dalamnyo nan samo rato, memiliki arti indak ado perbedaan antaro masyarakaik biaso jo pangulu adaik satampek.\nArsitektur Bangunan.\nBalerong Sari memiliki arsitektur nan sarupo jo Rumah Gadang pado umumnyo nan ado di Sumatera Barat, bedanyo iolah Balerong Sari ko indak diagiah dindiang pado sakaliliang bangunanyo. \nBalerong Sari ko barado di balakang kantua Wali Nagari Sulik Aia jo arena saluweh 25 x 25 m (225m2). Bangunan utamo baukuran 20 x 4,5 m jo ciri bagonjong. Sacaro kasaluruhan, bangunan ko tabuek dari bahan kayu, atok dari ijuak dan plafon dari buluah. Kasaluruhan bagian dindiang atau tiang bangunanyo bahiaskan jo ukiran tumbuh-tumbuhan. Janjang masuaknyo talatak di tangah-tangah yaitu pado bagian bawah bangunan. Pado bagian selatan bangunan alah tagak bangunan baru barupo pangguang sarato bangunan untuak malatakan tabuh, sadangkan bagian halamannyo alah dibuekan lapangan olahraga dek masyarakaik Nagari Sulik Aia. "}
{"id": "326138", "revid": "577", "url": "https://min.wikipedia.org/wiki?curid=326138", "title": "Urang Batak Angkola", "text": ""}
{"id": "326139", "revid": "577", "url": "https://min.wikipedia.org/wiki?curid=326139", "title": "Batak Angkola", "text": ""}
{"id": "326140", "revid": "577", "url": "https://min.wikipedia.org/wiki?curid=326140", "title": "Suku Angkola", "text": ""}
{"id": "326141", "revid": "577", "url": "https://min.wikipedia.org/wiki?curid=326141", "title": "Suku Batak Angkola", "text": ""}
{"id": "326142", "revid": "577", "url": "https://min.wikipedia.org/wiki?curid=326142", "title": "Suku Batak Mandailing", "text": ""}
{"id": "326143", "revid": "577", "url": "https://min.wikipedia.org/wiki?curid=326143", "title": "Urang Batak Mandailing", "text": ""}
{"id": "326144", "revid": "577", "url": "https://min.wikipedia.org/wiki?curid=326144", "title": "Etnis Angkola", "text": ""}
{"id": "326145", "revid": "577", "url": "https://min.wikipedia.org/wiki?curid=326145", "title": "Etnis Mandailing", "text": ""}
{"id": "326146", "revid": "577", "url": "https://min.wikipedia.org/wiki?curid=326146", "title": "Balerong Sari Tabek", "text": ""}
{"id": "326147", "revid": "577", "url": "https://min.wikipedia.org/wiki?curid=326147", "title": "Balairuang Sari Tabek", "text": ""}
{"id": "326148", "revid": "12718", "url": "https://min.wikipedia.org/wiki?curid=326148", "title": "Rumah Puisi Taufiq Ismail", "text": "Rumah Puisi Taufiq Ismail marupokan sabuah rumah baco nan manyimpan ribuan buku karajo-karajo sastrawan legendaris Indonesia. Rumah iko adalah warisan kesenian nan ditinggalkan oleh Taufiq Ismail. Rumah iko dibangun pado tanggal 19 Desember 2008, di Jalan Raya Padang Panjang - Bukittinggi Km. 6, Aie Angek, Kecamatan Sepuluh Koto, Kabupaten Tanah Datar, Provinsi Sumatera Barat. Rumah Puisi Taufiq Ismail marupokan satu-satunyo rumah baco nan dikameh dangan konsep modern, langkok jo fasilitas panunjang perpustakaan, kagiatan sangga sastra, tampek palatihan guru Bahasa dan Sastra Indonesia dan tampek bakumpuanyo sastrawan Indonesia.\nKoleksi nan ado adalah babagai hasil karajo sastra miliak pribadi Taufiq Ismail. Salain itu, ado juo babarapo koleksi umum nan barupo paragiah atau hadiah dan pambalian. Kagiatan di Rumah Puisi Taufiq Ismail indak hanyo bekaitan dangan sajak sajo, tatapi marangkum saluruah aktivitas nan basangkuikan dangan literature dan literasi, karajo sastra, pambacoan jo latihan kapanulisannyo. Rumah iko didirikan dangan tujuan untuak maningkekan minat mambaco jo manulih anak-anak bangsa tarutamo di daerah kaciak sarupo Padang Panjang."}
{"id": "326149", "revid": "1673", "url": "https://min.wikipedia.org/wiki?curid=326149", "title": "Semba lakon", "text": "Semba lakon adolah pamainan tradisional di salah ciek daerah minangkabau yaitu padang, Pamainan iko terdiri dari duo regu. Satiok regu teridiri dari duo sampai tujuah urang tagantuang sabara rami kawan kalian nan nio mengikuti pamainan iko. Pamainan iko dimainan jo cukuik mudah, awak hanyo paralu mangaja jo manangkok pamain lain nan manjadi lawan awak, katiko awak manjago lawan yang awak tangkok, awak harus jago-jago jikok ado kawan lawan tersebut nan nio membebaskanya dengan caro manyemba atau maresek bagian tubuah lawan nan awak jago. Dan jiko sadonyo alah tatangkok maka awak nan menjago tadi baganti peran menjadi urang nan harus di tangkok. Pamainan iko paliang sero jikok dimainan di malam hari, kareno awak bisa menggabuangkan nyo jo manyuruak di tampek nan awak raso aman dan indak bisa di tamuan jo lawan awak."}
{"id": "326150", "revid": "12718", "url": "https://min.wikipedia.org/wiki?curid=326150", "title": "Sarasah", "text": "Sarasah atau aia tajun adolah formasi geologi dari aliran aia nan maalia malalui suatu formasi batu-batuan nan maalami erosi dan jatuah ka baruah dari keatinggian. Sarasah dapek barupo buatan nan biaso digunokan di taman. Babarapo sarasah tabantuak di lingkuangan barisan gunuang nan acok tajadi erosi."}
{"id": "326151", "revid": "577", "url": "https://min.wikipedia.org/wiki?curid=326151", "title": "Aia tajun", "text": ""}
{"id": "326152", "revid": "3146662", "url": "https://min.wikipedia.org/wiki?curid=326152", "title": "Sawah Solok", "text": "Sawah Solok adolah salah satu tampek wisata nan ado di Kota Solok. Wisata Agro Sawah Solok ko talatak di Lukah Pandan, indak jauah dari bateh Kota Solok jo Selayo. \nSajarah.\nNamo Sawah Solok barasa dari masyarakaik Solok untuak manyabuik hamparan jo bantangan sawah-sawah nan ado di Solok, khususnyo di daerah IX Korong, Lukah Pandan, Lubuak Sikarah jo sakitanyo. Solok disabuik juo jo kota bareh, karano di Solok memang banyak tadapek bantangan sawah-sawah nan laweh. Salain itu, tanah di Solok dianggap rancak untuak bacocok tanam. Luweh sawah Solok dipakirokan kurang labiah 250 hektar. \nLokasi.\nWisata sawah Solok iko talatak di balakang pusek pamarintahan atau Balai Kota Solok jo sakaligus talatak di tapi jalan linteh. Dek karano itu pamarintah kota Solok mambuekan tulisan \"SAWAH SOLOK\" baukuran gadang nan di latakan di tangah-tangah bantangan sawah Solok. Hal sarupo itu dibuek salah satunyo batujuan untuak manarik parhatian urang-urang atau siapopun nan lewat di jalan linteh tasabuik. \nWisata sawah Solok dibuek untuak manjadikan kota Solok sabagai salah satu kota wisata nan ado di Sumatera Barat. Sabalunnyo wisata sawah Solok iko memang alah ado, tapi masih alun dikambangan jo alun banyak dikana urang. Dahulunyo hanyo ado bantangan sawah nan luweh jo babarapo pondok atau gaduang-gaduang nan digunoan untuak istirahat dek patani-patani nan sadang kasawah. \nPamarintah mulai mangambangan wisata iko dengan caro manambah jumlah pondok atau gaduang-gaduang dan maisi banda-banda irigasi di sawah Solok jo babagai macam jenis ikan nan dibudidayokan. Salain itu, di kawasan wisata sawah Solok ko alah dibuek lo tampek makan dan dihias samanarik mungkin untuak manarik para wisatawan. \nTampek makan sawah Solok balokasi di Kampai Tabu Karambia, Lubuk Sikarah, Kota Solok, Sumatera Barat. Tampek makan sawah Solok iko dilangkoki jo kolam kolam ikan nan dibudidayokan dek pamarintah kota Solok. Ikan-ikan tasabuik salalu diagiah makan satiok harinyo dek petugas nan batangguang jawek. \nWisata sawah Solok nan dihadirkan dek pamarintah kota Solok iko mulai diminati dek sagalo kalangan, indak takacuali dari kalangan pelajar.\u00a0 Pamarintah manyabuikan banyak pelajar nan bakunjuang untuak mampalajari caro bacocok tanam jo caro mambudidayakan ikan. Sekretaris dinas pendidikan kota Solok Wadirman, S.Pd., MM. manyabuikan \u201c tampek baraja indak hanyo di ruangan sajo namun alam tabukak dapek juo digunokan sabagai tampek baraja, wisata agro dapek dijadikan sabagai sabuah ajang untuak pandidikan karakter siswa\u201d. Pandidikan karakter anak harus dipakuek sajak kini tujuannyo supayo karakter anak dapek dibantuak dengan elok. "}
{"id": "326153", "revid": "577", "url": "https://min.wikipedia.org/wiki?curid=326153", "title": "Diabetes mellitus", "text": ""}
{"id": "326154", "revid": "577", "url": "https://min.wikipedia.org/wiki?curid=326154", "title": "Ginekologi", "text": "Ginekologi (sacaro harfiah aratinyo \"ilimu tantang padusi\") adolah cabang ilimu kadokteran nan khusus mampalajari panyakik-panyakik sistem reproduksi padusi (rahim, vagina, jo ovarium). Pado maso modern ko, ampia sadoalah ginekolog marupokan ahli obstetrik. Bapak ginekologi adolah J. Marion Sims."}
{"id": "326155", "revid": "577", "url": "https://min.wikipedia.org/wiki?curid=326155", "title": "Gulai Tambusu", "text": ""}
{"id": "326158", "revid": "577", "url": "https://min.wikipedia.org/wiki?curid=326158", "title": "Obstetri", "text": "Obstetri adolah ilimu badah kadokteran nan khusus mampalajari caro mampalakukan padusi jo bayi salamo maso kahamilan, proses kalahiran sarato nifas (puerperium; maso sudah kalahiran). Kabanyakan ahli obstetrik juo marupokan ginekolog."}
{"id": "326160", "revid": "577", "url": "https://min.wikipedia.org/wiki?curid=326160", "title": "Obstetrik", "text": ""}
{"id": "326161", "revid": "577", "url": "https://min.wikipedia.org/wiki?curid=326161", "title": "Ilimu kandungan", "text": ""}
{"id": "326162", "revid": "577", "url": "https://min.wikipedia.org/wiki?curid=326162", "title": "Ilimu kanduangan", "text": ""}
{"id": "326163", "revid": "577", "url": "https://min.wikipedia.org/wiki?curid=326163", "title": "Ilmu kandungan", "text": ""}
{"id": "326164", "revid": "577", "url": "https://min.wikipedia.org/wiki?curid=326164", "title": "Hiperglikemi", "text": ""}
{"id": "326165", "revid": "577", "url": "https://min.wikipedia.org/wiki?curid=326165", "title": "Hiperglikemik", "text": ""}
{"id": "326166", "revid": "175", "url": "https://min.wikipedia.org/wiki?curid=326166", "title": "Makam syeh burhanudin", "text": ""}
{"id": "326168", "revid": "12718", "url": "https://min.wikipedia.org/wiki?curid=326168", "title": "Endokrinologi", "text": "Endokrinologi (dari bahaso Yunani: \u1f14\u03bd\u03b4\u03bf\u03bd, \"endon\", \"di dalam\"; \u03ba\u03c1\u1fd1\u03bd\u03c9, \"kr\u012bn\u014d\", \"mamisahkan\"; dan -\u03bb\u03bf\u03b3\u03af\u03b1, \"-logia\") adolah cabang ilimu kadokteran nan manangani panyakik pado sistem endokrin sarato sekresi (kaluaran) spesifiknyo nan disabuik hormon."}
{"id": "326169", "revid": "577", "url": "https://min.wikipedia.org/wiki?curid=326169", "title": "Ilimu endokrin", "text": ""}
{"id": "326170", "revid": "9663", "url": "https://min.wikipedia.org/wiki?curid=326170", "title": "Karajinan Rotan", "text": "Kerajinan rotan adolah hasil karya masyarakaik nan unik jo punyo fungsi nan banyak. Rotan adolah hasil hutan nan gadang untuangnyo untuak manggaleh,\u00a0 kabutuahan dalam nagari atau di lua nagari. Rotan ko spesies tumbuahan pamanjek nan memerlukan pohon inang untuak proses pertumbuahannyo (Dransfield dan Manokaran, 1996). Masyarakaik mamanfaatan hasil alam ko untuak karya seni nan bamanfaat untuak kursi tamu, meja tamu, tuduang nasi, kursi goyang jo nan lainnyo.\nSajarah.\nMasyarakaik alah banyak mamanfaatan hasil alam ko, salah satunyo di Padang, Sumatra Barat (Pitameh, Bypass). Asmidar(Nidar) salah satunyo masyarakaik nam manggaleh di Pitameh, Nidar mulai manggaleh kerajinan rotan sajak tahun 2003, jo modal yang seadanyo. Nidar manjalehan kalau dulu nyo terinspirasi jo tetangganyo nan alah mambukak usaho kerajinan rotan sajak 1754. Masyarakaik nan pandai menganyam rotan biasonyo turun tamurun. Dulu, masyarakaik karajo untuak mambuek kerajinan rotan ko di rumah sajo, samakin lamo paminat samakin banyak, urang nan lain pun samakin banyak untuak manggaleh kerajinan rotan, sahinggo sapanjang jalan Bypass, Pitameh banyak nan manggaleh kerajinan rotan ko.\nCaro Mambuek.\nUntuak bahan rotan, Nidar mambali jo panjua rotan nan ado di Gaduik, Padang. Rotan nan di pakai Nidar bamcam-macam, sasuai jo kerjinan nan dibuek. Tapi Nidar taruih mamakai rotan nan alah di jamua, karano kok alah di jamua rotan akan lebih awet jo indak bajamur. Rotan nan dibali masih utuh, ditampek Nidar barulah rotan di balah balah, tujuannyo untuak mampamudah manganyam rotan.\nNidar indak surang untuak manggaleh kerajinan rotan, Nidar di bantu jo anaknyo serta saudaranyo \"ado tigo urang nan mambantu manganyam, mancat,\u00a0 jo mambalah rotan\" kecek Nidar.\nHasil.\nBulan puaso banyak nan mamasan kursi tamu, meja tamu jo ayunan. Dalam manganyam ko indak butuah waktu nan lamo bagi Nidar, dalam ampek hari meja atau kursi tamu alah siap diantaan. Harago nan diagiah Nidar ndak talampau maha.\nNidar alah mandapekan pelanggan nan berasal dari berbagai kota, diantaronyo Batam, Pekanbaru, Jambi sampai ka lua nagari yaitu Malaysia."}
{"id": "326173", "revid": "12718", "url": "https://min.wikipedia.org/wiki?curid=326173", "title": "Sarasah Pasaman Barat", "text": "Sarasah Pasaman Barat adolah aia tajun yang barado di kaki gunuang talamau di kanagarian Kajai Kecamatan Talamau Kabupaten Pasaman Barat. Aia tajun ko bajarak 3 km dari jalan raya dengan simpangan jalan yang barado di kampuang panariman Kajai. Untuak mencapai lokasi ko tadapek akses jalan yang bisa ditampuah dengan onda samo oto. Disapanjang pajalanan, awak manampuah ladang masarakaik dan sawah-sawah yang mambantang laweh, saolah-saolah manjadi lapiak permadani aleh tagaknyo gunuang Talamau. siap manampuah jalan dengan onda atau oto, masih dibutuahan bajalan kaki untuak sampai di lokasi aia tajun ko, tapi pajalanan tu indak akan talupoan, tabayia katiko sampai dan disambuik dek aia tajun nan manimpo lembah. Aia tajun ko, ado babarapo tingkek yang bisa di jalajah, duo tingkek partamo adalah duo tingkek aia tajun yang tinggi labiah darin 50 m katinggian aia tajunnyo yang manjadi sambutan salamaik datang. dan masih banyak tingkek-tingkek aia tajun yang bisa wak jelajah diateh duo tingkek partamo tu. kaba dari masarakaik aia tajun ko ado 7 tingkek, jadi satiok tingkeknyo babeda-beda tingginyo."}
{"id": "326174", "revid": "577", "url": "https://min.wikipedia.org/wiki?curid=326174", "title": "Ubek antidiabetik", "text": "Ubek antidiabetik adolah kalompok ubek nan dipakai untuak maubek panyakik diabetes melitus, Ubek ko bakarajo jo manurunkan kadar gulo dalam darah. Salain insulin, eksenatida, liraglutida, jo pranlintida, ubek antidiabetik dipakai sacaro oral (diminum) sainggo disabuik juo sabagai agen hipoglikemia oral (\"oral gypoglyceic agents\") atau agen antihiperglikemia oral (\"oral antihyperglycemic agents\"). Ado pabedaan kalompok ubek antidiabetik sarato pamiliahan ubeknyo bagantuang pado kondisi diabetes, umua, atau kondisi tiok pandarito sarato faktor lain nan mampangaruahi.\nDiabetes melitus tipe 1 marupokan panyakik diabetes nan disababkan dek kurangnyo insulin. Insulin manjadi ubek nan musti diresepan pado panyakik ko, sainggo ubek nan dipakai adolah ubek suntiak.\nDiabetes melitus tipe 2 marupokan panyakik diabetes dek insulin nan indak dapek bakarajo pado sel target. Panyakik ko marupokan panyakik diabetes nan umum di masyarakaik. Ubek nan dipakai pado panyakik ko batujuan untuak meningkekan jumlah insulin nan dihasiakan pankreas, maningkekan sensitivitas organ target kapado insulin, sarato manurunkan kadar gulo darah nan diserap malalui saluran cerna."}
{"id": "326176", "revid": "577", "url": "https://min.wikipedia.org/wiki?curid=326176", "title": "Antidiabetik", "text": ""}
{"id": "326177", "revid": "577", "url": "https://min.wikipedia.org/wiki?curid=326177", "title": "Antidiabetikum", "text": ""}
{"id": "326178", "revid": "577", "url": "https://min.wikipedia.org/wiki?curid=326178", "title": "Anti diabetes", "text": ""}
{"id": "326179", "revid": "577", "url": "https://min.wikipedia.org/wiki?curid=326179", "title": "Diabetes insipidus", "text": "Diabetes insipidus (DI) adolah kondisi nan ditandoi jo pangaluaran urin nan banyak sarato marasokan auih nan bakatarusan. Kondisi ko agak cukuik sarik ditamui masyarakaik. Dalam kondisi parah, urin pandarito dapek kalua inggo mancapai 20 liter per ari. Komplikasi nan dapek muncua yaitu dehidrasi (tubuah kurang aia) jo kajang.\nAdo ampek tipe dari diabetes insipidus, satiok tipe mampunyoi pabedaan manuruik panyababnyo. Diabetes insipidus sentral marupokan tipe nan disababkan dek hormon vasopresin (hormon antidiuretik; hormon panahan pipis) nan indak ado. Hal iko bisa disababkan dek karusakan pado hipotalamus atau kalenjar pituitari atau malah katurunan. Diabetes insipidus nefrogenik marupokan tipe nan disababkan dek ginjal nan indak rancak marespon ka vasopresin. Diabetes insipidus dipsogenik marupokan hasia dari kalabiahan cairan nan masuak ka tubuah sainggo marusak mekanisme hipotalamus untuak marespon auih. Hal iko labiah acok tajadi pado urang jo kalainan psikiatri atau dek ubek tatantu nan rutin inyo pakai. Diabetes insipidus gestasional adolah kondisi diabetes insipidus nan tajadi salamo manganduang. Diagonosis acok ditagakkan manuruik pamaresoan urin, pamaresoan darah, jo pamaresoan cairan tubuah. Diabetes melitus marupokan kondisi nan babeda sarato indak ado kaitannyo jo mekanisme panyakik ko, walau kaduonyo mampunyoi gejala nan sarupo yaitu produksi urin nan bakalabiahan.\nPangobatan nan dilakukan malibaikan pangalolaan cairan nan masuak dalam tubuah untuk maadang tajadinyo dehidrasi. Pangobatan lain bagantuang pado tipe panyakiknyo. Pado tipe sentral jo gestasional, pangobatan nan paralu adolah jo desmopressin. DI tipe nefrogenik diubek jo mancari tau panyakik nan mandasarinyo atau mamakai tiazid, aspirin, atau ibuprofen. \nJumlah kasus baru diabetes insipidus tiok taunnyo adolah 3 dari 100.000. DI sentral biasonyo dimulai antaro umua 10 sampai 20 sarato saimbang antaro laki-laki jo padusi. DI nefrogenik dapek dimulai pado umua bara se. Istilah \"diabetes\" pado namo panyakik ko barasa dari bahaso Yunani nan aratinyo \"maalia\"."}
{"id": "326180", "revid": "55", "url": "https://min.wikipedia.org/wiki?curid=326180", "title": "Unjuak raso anti-RUU ekstradisi Hong Kong 2019", "text": ""}
{"id": "326181", "revid": "12718", "url": "https://min.wikipedia.org/wiki?curid=326181", "title": "Unjuak raso Hong Kong 2019", "text": "Unjuak raso Hong Kong 2019, nan disabuik juo sabagai garakan Amandemen Rancangan Undang-Undang Anti-Ekstradisi (Anti-ELAB), adolah sarangkaian demonstrasi nan sadang balansuang di Hong Kong, nan dipicu dek diusuakannyo amandemen ateh RUU Palanggaran Ukum Urang Palarian dek Pamarentah Hong Kong. Kok amandemen RUU itu dijalankan, mako ka mambuek pamarentah Hong Kong buliah manahan jo maekstradisi urang palarian kriminal nan dicari-cari di nagara lain, tamasuak ka nagara di mano Hong Kong indak ado pajanjian ekstradisi, tamasuak ka Taiwan jo Cino daratan. Iko manimbuakan raso khawatir baso RUU ko ka mambuek panduduak jo pangunjuang Hong Kong masuak dalam yurisdiksi jo sistem ukum Cino daratan, nan ka marusak otonomi daerah jo kabebasan sipil urang Hong Kong. Sairiang wakatu unjuak raso balansuang, para paunjuak raso maajuan limo tuntutan utamo, yaitu (1) dicabuik baliaknyo RUU itu, (2) panyalidiakan dugaan kabrutalan jo palanggaran dek polisi, (3) palapehan baliak para paunjuak raso nan ditangkap, (4) paniadoan baliak panyabuikan rasmi unjuak raso-unjuak raso nan tajadi sabagai \"karusuahan\", (5) sarato pangunduaran diri Kapalo Eksekutif Carie Lam basamo jo mulai dibalakuannyo hak piliah universal untuak pamiliahan Dewan Legislatif jo Kapalo Eksekutif.\nWalaupun tajadi demonstrasi massa nan cukuik gadang pado 9 Juni, pamarentah malanjuikan RUU tasabuik. Para paunjuak raso bakumpua di lua Kompleks Dewan Legislatif untuak maantian pambacoan kaduo RUU itu pado tangga 12 Juni, nan maakibaikan pasalisiahan nan kareh antaro para paunjuak raso jo polisi, nan mamakai gas aia mato jo paluru kajai.\u00a0Pawai nan bahkan labiah gadang tajadi pado 16 Juni, anyo saari satalah panangguahan RUU tasabuik, dek kareno para paunjuak raso manuntuik panariakan sapanuahnyo RUU tasabuik jo bareaksi taradok dugaan panggunoan kakuatan balabiahan dek polisi pado 12 Juni.\u00a0Paringekan ulang taun panyarahan pado 1 Juli manandoi panyarbuan Kompleks LegCo nan umumnyo dipandang sabagai paristiwa panantuan unjuak raso tasabuik.\u00a0Unjuik raso-unjuik raso salanjuiknyo sapanjang musim paneh manyeba ke babagai distrik, jo ado konfrontasi nan malibekan polisi, aktivis di duo sisi nan balawanan, tasangko geng-geng triad, sarato panduduak satampek.\u00a0Operasi polisi jo dugaan palanggaran, tamasuak indak batindak kutiko tasangko anggota triad manyarang paunjuak raso jo panompang komuter di Yuen Long pado 21 Juli\u00a0sarato panyarbuan stasiun Pangeran Edward pado tangga 31 Agustus, samakin maningkekan unjuak raso nan tajadi.\nLam manangguahan RUU ekstradisi itu pado 15 Juni jo manyatoan RUU itu \"mati\" pado 9 Juli, tatapi manulak untuak manariaknyo baliak sampai 4 September. \u00a0RUU itu akianyo ditariak pado 23 Oktober, tatapi pamarentah menulak untuak manyatujui ampek tuntutan lainnyo. Kutiko unjuik raso balanjuik, konfrontasi maningkek karano kaduo pihak manjadi samakin manggunoan karasan. Demonstrasi nan sabana gadang tajadi pado 1 Oktober (Ari Nasional Republik Rakyaik Cino), yaitu paringatan ari jadi ka-70 Republik Rakyaik Cino, di mano surang mahasiswa bausia 18 taun ditembak mati kutiko barusao mamukua surang patugeh polisi. Mangklaim untuak mangakang ujuak raso labiah lanjuik lai, Lam mambalakuan Ordonansi Paraturan Daruraik pado 4 Oktober untuak manerapan undang-undang anti-topeng, namun efeknyo kontraproduktif; konflik di saluruah kota balanjuik sapanjang Oktober. Kamatian para mahasiswa Chan Yin-lam jo Alex Chow, sarato surang polisi nan manembak surang demonstran mahasiswa bausia 21 taun nag indak basinjato, samakin maningkekan unjuak raso, di mano para demonstran manduduaki kampus-kampus universitas jo mamblokir lalu linteh di sakitanyo. Polisi bareaksi jo mangapuang Universitas Cino Hong Kong (CUHK) jo Universitas Politeknik Hong Kong (PolyU) nan maakibaikan banyak nan luko-luko jo ditangkok.\nUnjuak raso umumnyo digambaran sabagai \"indak bapamimpin\"\u00a0jo para paunjuak raso manjalanan prinsip \"manjadi aia\" sarato manggunoan babagai taktik untuak manakan pamarentah, nan barsamo jo polisi alah mandapek paringkek pasatujuan tarandah sajak panyarahan taun 1997 pado jajak pandapek publik.\u00a0Pamarentah Rakyaik Pusek alah maagiah indikasi baso inyo maliek unjuak raso-unjuak raso itu sabagai \"krisis taburuak di Hong Kong\" sajak panyarahan pado taun 1997.\u00a0Unjuak raso-unjuak raso tasabuik alah maakibaikan duo kamatian, jo babarapo kajadian bunuah diri."}
{"id": "326182", "revid": "7359", "url": "https://min.wikipedia.org/wiki?curid=326182", "title": "Aia Tajun Sarasah Pasaman Barat", "text": ""}
{"id": "326184", "revid": "9622", "url": "https://min.wikipedia.org/wiki?curid=326184", "title": "Puncak Cemara", "text": "\u00a0 \u00a0 \u00a0 \u00a0 \u00a0 \u00a0 \u00a0 \u00a0 Puncak Cemara marupakan objek wisata nan tamasuak tampek baru, diresmian pado tanggal 15 Februari 2015 oleh bapak Ali Yusuf nan katiko itu manjadi Walikota Sawahlunto. Puncak Cemara iyolah wisata nan ado di Kota Sawahlunto. Tampek jalan lengkapnyo ado di Kecematan Barangin Kota Sawahlunto. Kota Sawahlunto ko marupakan Kota yang lataknyo ado pado posisi \u00a095 km sabalah timur lauik Kota Padang. Puncak Cemara ko lataknyo ado pado ketinggiannyo 350 m dari permukaan lauik. Puncak Cemara pamandangannyo ancak bana karano dapek mancaliak Kota Sawahlunto. Adanyo pemandangan nan ancak katiko di Puncak Cemara mambuek daya tarik wisatawan untuak tibo. Puncak Cemara sangaiklah cocok digunokan untuak hiburan basamo jo kaluarga, dunsanak, kawan, maupun basamo pasangan hiduik. \n\u00a0 \u00a0 \u00a0 \u00a0 \u00a0\u00a0 Objek wisata Puncak Cemara disitu ado babarapo fasilitas yang disadiokan oleh urang nan punyo. Fasilitas yang disadiokan yaitu: Mushalla, bangunan yang marupakan tando kesetiaan urang yang punyo pasangan, tampek bamain anak, tampek istirahat, dan lain sabagainyo yang dapek digunoan bagi pengunjuang nan tibo. Puncak Cemara pemandangan alamnyo tabuka. Katiko ado di Puncak Cemara nan manjadi raso indak nyamannyo katiko monyet tibo dangan jumlah sambuah. Alasannyo karano disitu ado pohon atau batang cemara. Hal itu mambuek pengunjuang yang tibo sangaiklah hati-hati dangan barang nan dibaok. Monyet nan ado disitu dangan ukurannyo bagaram ado ketek jo nan gadang. \n\u00a0 \u00a0 \u00a0 \u00a0 \u00a0\u00a0 Pai ka Puncak Cemara bisa manggunoan kendaraan roda ampek jo roda duo. Jarak dari pusat Kota Sawahlunto jo Puncak Cemara ado 10 minik apobila manggunoaan kendaraan. Jiko kasitu pai dengan bajalan kaki maka jarak yang dilalui ado sekitaran 20 minik. Pengunjuang nan tibo di Puncak Cemara baragam macam buliah dari masyarakaik Indonesia jo masyarakaik lua nagari. \u00a0Objek wisata iko dibukak untuak kalangan umum, indak ado samo sakali dihalangi sia nan tibo. Puncak Cemara Sawahlunto ado palang nan batuliahan tantang Ayat Al-Qur\u2019an. Adonyo Ayat Al-Qur\u2019an itu mambuek nuansa islami katika barado di Puncak Cemara. "}
{"id": "326185", "revid": "73", "url": "https://min.wikipedia.org/wiki?curid=326185", "title": "Tabek Gadang Sungai Tanang", "text": "Tabek Gadang ko talatak di Kanagarian Sungai Tanang, Kecamatan Banuhampu, Kabupaten Agam, Sumatra Barat. Tabek Gadang ko adolah tampek wisata nan lumayan banyak dikunjuangi urang. biasonyo, Tabek gadang ko dijadian tampek baralek acara manangkok lauak dek urang Sungai Tanang. Hari Sabtu jo Minggu banyak urang nan bakunjuang ka Sungai Tanang, khususnyo urang nan tingga disekitar Agam. ado nan dari Padang Lua, Pakan Sinayan jo ado juo nan dari Jam Gadang Bukiktinggi. Tabek Gadang ko dilengkapi jo berbagai macam permainan diantaronyo biduak jo sapeda aia. di Tabek Gadang ko dilengkapi jo bamacam lauak nan rancak-rancak nan digunokan sabagai hiasan di dalam Tabek diantaronyo adolah lauak ameh jo lauak koi. ndk hanyo itu yg bisa d caliak dan di Tabek Gadang tapi pangunjuang atau wisatawan buliah baranang di tabek tu asalkan pangunjuang jan marusak kebersihan Tabek. indak hanyo tampek wisata, Tabek Gadang ko digunokan urang Sungai Tanang untuak malakukan tradisi nan lah lamo dari nenek moyang, tradisi tu namonyo bacarotai yang artinyo tradisi manangkok lauak basamo-samo jo manggunokan alat panangkok lauak yang namonyo diminang tangguak untuak panangkok lauak. tradisi ikolah yang dilakukan urang Sungai Tanang sakali satahun di Tabek Gadang Sungai Tanang Jorong Sungai Tanang Gadang. kagiatan tradisi bacarotai iko dilakukan salapeh subuah nan waktu salasai acara nyo manjalang siang. satiok warga nan ikuik malakukan tradisi acara bacarotai ko dibuliahkan mambaok hasil tangkok an nyo tanpa dipunguik pitih sapersenpun."}
{"id": "326206", "revid": "55", "url": "https://min.wikipedia.org/wiki?curid=326206", "title": "Balado", "text": " Balado adolah jinih bumbu (campuran bahan) padeh nan ditamukan pado masakan Minangkabau nan dari Sumatera Barat, Indonesia. Bumbu balado dibuek jo manggoreng sarato mancampua lado sirah (adopulo variasi ijau) jo bumbu-bumbu cando bawang putiah, bawang merah, tomaik, jo saketek asam kapeh pado minyak goreng. \nBahan-bahannyo sarupo sabananyo jo mambuek sambalado. Namun, indak sarupo sambalado nan biasonyo dihidang tapisah untuak panambah salero, bumbu balado dicampua sarato digoreng basamo jo bahan samba utamo dan dipalakukan sarupo samba utamo. Balado sasuai untuak udang goreng, cumi, lauak (utuah atau potongan), ayam, talua abuih, dendeng, taruang, atau kantang. \nDek bahan jo caro mamasak nan saroman, istilah \"balado\" acok batuka pakai jo \"sambal goreng.\" Walau baitu, istilah \"balado\" labiah spesifik marujuak pado tradisi masak Minangkabau, samantaro \"sambal goreng\" marujuak pado tradisi masak masakan Indonesia sacaro umum.\nAsa jo pakambangan.\nBalado adolah salah satu teknik mamasak tradisional urang Minangkabau, nan manjadi dasa masakan Padang. Mulonyo lado merah di Sumatera dibaok dek kolonial Spanyol jo Portugih pado abaik ka 16-17.\nDek tanamonyo masakan Padang di Indonesia, balado pun samakin tanamo di lua Sumatera. Panyajian jo pangolahan bahan makanan jo balado manjadi bagian pantiang dalam panyajian masakan Padang di babagai lapau nasi jo restoran Padang. Salain itu, pangolahan sarupo ko alah manjadi spesialisasi masakan Padang nan indak dimiliki restoran masakan daerah lain.\nPangolahan jo panyajian.\nBalado dapek dibuek dari baragam jinih produk makanan: dagiang, ikan, ayam, tahu, tempe, sayua, jo talua abuih (ayam atau itiak). Ampia acok untuak dibuek jo ciek bahan utamo, kadang-kadang ado pulo nan mancampuanyo. Dagiang, ayam, lauak gadang, taruang, jo kantang dikarek-karek sabalun diolah, jo taluanyo dikupeh. Dagiang nan acok digunokan adolah dagiang nan masih matah, sarato acok mamakai dagiang dendeng nan alah dikarek tipih-tipih.\nAdo duo tahap manggoreng makanan nan umum pado panyajian jo balado: partamo dalam minyak goreng, nan sacaro khusus untuak manggoreng lado jo bumbu-bumbunyo. Pado tahap kaduo, nan ka jadi bahan utamo digoreng dalam wajan atau cambuang basi lalu kudian baru dicampua jo lado sarato bumbunyo. Nan paliang pantiang adolah sabalun manggoreng, lado sarato bumbunyo alah digiliang talabiah dulu baiak dalam giliangan aluih atau kasa (labiah dipiliah). Bumbu-bumbu ikuik digiliang antaronyo garam, gulo, kunyik, parasan asam kapeh jo daun limau, tomaik, sarato bawang (merah jo putiah). Dalam pamasakannyo, sado bahan tasabuik diaduak supayo marato di sado sisi salamo babarapo minik.\nPado taun 2000-an, lah mulai restoran jo kadai-kadai makanan non Minangkabau maadopsi balado ka menunyo, sarupo pizza balado. Balado dalam panyajiannyo ado nan dicampua lansuang ka menunyo atau adopulo nan disajikan tapisah. Balado nan manjadi ciri khas Minang sacaro capek tanamo ka sadoalah Indonesia sairiang dek tanamonyo masakan Padang.\nRagam.\nDalam bahaso Minang kato \"balado\" aratinyo \"diagiah lado\" atau \"jo lado\". Dek karano itu, panamoan makanan biasonyo jo manggabuangan namo bahan utamo diikuti kato \"balado\" di akhianyo, misalnyo:\nPado budayo populer.\nBalado nan padeh manjadi inspirasi pado lagu dangdut populer bajudul \"Sambalado\" nan dinyanyikan Ayu Tingting."}
{"id": "326217", "revid": "577", "url": "https://min.wikipedia.org/wiki?curid=326217", "title": "Unand", "text": ""}
{"id": "326218", "revid": "9784", "url": "https://min.wikipedia.org/wiki?curid=326218", "title": "2018", "text": " "}
{"id": "326219", "revid": "9784", "url": "https://min.wikipedia.org/wiki?curid=326219", "title": "2019", "text": " "}
{"id": "326220", "revid": "9784", "url": "https://min.wikipedia.org/wiki?curid=326220", "title": "2020", "text": " "}
{"id": "326223", "revid": "9638", "url": "https://min.wikipedia.org/wiki?curid=326223", "title": "Banto Rayo", "text": ""}
{"id": "326224", "revid": "3152459", "url": "https://min.wikipedia.org/wiki?curid=326224", "title": "Kabun Binatang Malaka", "text": "Kabun Binatang Malaka () adolah kabun binatang nan talatak di sampiang \" Jalan Ayer Keroh \" (Rute Federal 143) di Ayer Keroh, Malaka, Malaysia. Disiko ado labiah dari 1.200 binantang dari 215 spesies dapek dicaliak di Kabun Binatang Malaka. Kabun binatang iko marupoan kabun binatang nan nomor duo gadang di Malaysia, kabun binatang nan paliang gadang yaitunyo Kabun Binatang Nasional Malaysia]]. Pado taun 2007, basamoan jo kampanye \"Kunjungi Malaysia\", Kabun binatang Malaka dikunjuangi dek 619.194 pangunjuang; jumlah iko marupoan jumlah paliang tinggi nan pernah tacataik. \nSijarah.\nKabun binatang ko dibangun pado taun 1963, di bangun sarentak basamo jo Kabun Binatang Nasional Malaysia (Kabun Negara), tapi pangalolaannyo kamudian diambiak alih dek Departemen Satwa Liar dan Taman Nasional Malaysia pado taun 1979. Iko gunonyo untuak maningkekan operasi dan meningkekan layanannya untuak kapantiangan masyarakaik. Kabun binatnag ko mulonyo digunoan untuak sabagai tampek panyalamaik jo tampek rehab satwa liar, nan kamudian hari akhianyo tampek iko di bukak juo untuak umum ditandoi paresmiannyo dek Perdana Menteri katiko itu, Mahathir Mohamad pado 13 Agustus 1987. Walaupun alah lamo dibukak untuak umum, kagunoan utamonyo sabagai tampek panyalamaik jo palinduangan binatang tetap indak barubah. Kiniko ado tadapek banyak buruang, amfibi, reptil, mamalia, serangga, dan juo marupoan kabun binatang gadang kaduo sasudah Kabun Binatang Nasional di Ulu Klang. \nGambaran kabun binatang.\nKabun binatang Malaka adolah kabun binatang partamo di Malaysia nan punyo koleksin [[badak Sumatera] yang tarancam punah]. Tampek iko marupon rumah dek binatang asli sakitaran daratan samanajuang Malaysia sarupoi [[badak putih]], [[gajah Asia]], [[panda merah]], [[Gaur | gaur Malaysia]], [[serow]], [[monyet tupai]], [[Python molurus | molurus python]], [[serigala abu-abu]], [[kuda liar Mongolia]], [[python pohon hijau]], jerapah, [[ macaw biru-dan-kuning]] jo [[harimau Indochinese]] sarato [[harimau Malaya]] \nKabun binatng ko kiniko dikunjuangi dek rato-rato 400.000 pangunjuang tiok taunyo; rato-rato sakitar 1093 pengunjung dalam sahari. Pada taun 2007, kabun binatang iko dikunjuangi dek 619.194 urang pangunjuang nan kala di rato-ratoan ado sakitar 1619 rang pangunjuang pa hari; angko ko iolah angko tatinggi samanjak kabun binatang ko dibukak untuak umum. Pado taun itu juo, kabun binatang ko dapek mangumpuan pandapatan sabanyak RM 3,99 juta (US $ 886.666); aratinyo mandapek labo sabanyak RM 130.000. Kabun binatang ko tetap mampatahankan suasana hutan hijaunan sehat jo sejuk dengan caro mananam [[spesies yang diperkenalkan | eksotis]] jo [[tanaman langka]] sarato jo maagia namo atau label di tanaman tasabuik. Ini baguno untuak mambuek dingin jo sajuak kabun binatang katiko ari sangaik paneh. Tampek ko punyo fasilitas nan namonyo [[tram | fasilitas trem]] gunonyo untuak mambantu pangunjuang bajalan dari ciek tampek ka tampek nan lain. Harago tiket tampek ko iolah [[ringgit Malaysia | RM]] 2,00. Salain itu, tampek ko punyo fasilitas makan di restoran [[A&amp;W Restaurants | A&amp;W]] jo kafetaria di dakek manara pangawas di Mini Safari nan barado di dakek Marina Zenorai.\nKagiatan kabun binatang.\nKabun binatang sadang marencanaan babarapo program untuak mamastian kalangsuangan hiduik babarapo [[spesies yang terancam punah]]. Babarapo diantaronyo [[Macan Malaya]] (\" Panthera tigris jacksoni \"). Kabun binatang ko alah mamaliharo labiah dari 40 anak harimau dan mangirimnyo ka babagai tampek sarupo ka Amerika Serikat. Duo di antaronyo banamo Mek Degong jo pasangannyo Awang Relak; [[Macan Malaya]] nan dikirim ka [[Kebun Binatang San Diego]] pado taun 2004. Salain itu, tampek ko juo digunoan sabagai tampek balinduang binatang nan ditangkok untuak samintaro wakatu sampai dikirim ka dalam nagari atau ka lua nagari. \nPatunjuakan.\nAdo babarapo patunjuakan nn diadoan di kabun binatang ko:\nTampek.\nKabun binatang ko badakek-dakek jo [[Peternakan Buaya Malaka]], [[Pusat Perdagangan Internasional Malaka]], [[Kolej Yayasan Saad]], [[Sekolah Tinggi Manipal Medis Melaka]]. Dari jalan gadang, kabun binantang ko punyo gerbang nan nampak sarupo jo disain [[orang Minangkabau | Minangkabau]].\nRujuakan.\n[[Kategori:Melaka]]\n[[Kategori:Bulan Asia Wikipedia 2019]]\n[[Kategori:Kabun Binatang]]"}
{"id": "326225", "revid": "3044", "url": "https://min.wikipedia.org/wiki?curid=326225", "title": "Istano Siak", "text": "Istano Siak, Istano Siak Sri Indrapura atau Istano Asserayah Hasyimiah adolah istano nan talatak indak jauah dari palabuahan Siak, tapeknyo di jalan Sultan Syarif Kasim, Kabupaten Siak, Provinsi Riau. Istano Siak marupokan paninggalan Kasultanan Siak Sri Indrapura nan salasai pado tahun 1893. Istano Siak marupokan tampek tingga resmi Kasultanan Siak, nan kini alah majadi tampek wisata sarato tampek panyimpanan barang-barang karajaan. \nAsa Mulo.\nKasultanan Siak sabananyo marupokan pacahan dari karajaan Melayu. Sultan Abdul Jalil Rahmat Syah sabagai rajo ketek, basalisiah jo Sultan Sulaiman nan ditolong dek urang Bugih. Karano kalah, Sultan Abdul Jalil Rahmat Syah pai dari karajaan Melayu.\nSultan Abdul Jalil Rahmat Syah \u00a0pai ka Johor, Bintang, Bengkalis dan akhirnyo ka padalaman Siak nan kamudian mambuek karajaan atau kasultanan. Ibukota kasultanan siak pun babarapo kali pindah, diantaranyo ka Buantan, Mempura, Sanapelan, Mempura, tarakhia di Kota Tinggi atau Siak Sri Indrapura. Di Kota Tinggi ko lah sultan Abdul Jalil Rahmat syah mandirikan istano Siak. \nBangunan.\nKomplek bangunan kasultanan Siak mamiliki laweh sakitar 32.000 m2 nan tadiri ateh ampek buah istano, yaitu: istano Siak, istano Baroe, istano Padjang, jo istano Lima. Istano Siak mampunyoi laweh sakitar 1000 m2 nan mamiliki corak campuran arsitektur Malayu, Timur Tangah jo Eropa. Istano siak badindiang keramik, di ateh nyo ado ampek buah patuang alang nan malambangkan keberanian, jo di halamannyo ado salapan buah sanjato, yaitu: sanjato mariam.\nIstano Siak tadiri ateh duo lantai. Lantai partamo mampunyoi 6 ruang sidang, ruang tunggu tamu, ruang tamu kehormatan, ruang tamu laki-laki, ruang tamu padusi, tu di sampiang kanan untuak ruang pesta. Di lantai kaduo ado 9 ruangan khusus untuak sultan sarato ciek ruangan sabagai tuang tamu karajaan.\nBarang-Barang Nan Ado di Istano.\nAdo banyak barang paninggalan kasultanan Siak di dalam istano. Diantaro barang-barang tu adolah: singgasana ameh, patuang parunggu Ratu Wihelmia, tombak, brangkas, duplikat mahkota bahkan ado pulo komet. Kini babarapo barang istano Siak ado juo nan tasimpan di Museum Nasional. "}
{"id": "326226", "revid": "12718", "url": "https://min.wikipedia.org/wiki?curid=326226", "title": "Karupuak jariang", "text": "Karupuak Jariang adolah salah satu makanan khas minang nan bahan dasarnyo jariang nan cukuik sadorhano. \nMakanan iko mampunyoi raso yang gurih jo renyah bisa dipadukan jo makanan yang bakuwah contohnyo soto. Jariang merupokan jenis makanan lalab, dan haragonyo lumayan maha sabandiang jo mambali dagiang. Banyak makanan yang dibuek jo jariang salah satu contohnyo karupuak jariang. Berikut caro mambuek karupuak jariang. \nCara Pembuatan Karupuak Jariang.\nUntuak mambuek karupuak jariang indak bagitu payah berikut cara pembuatannyo: \n1.Hanyo mambutukan jariang nan agak tuo\n2.Kamudian digoreng sampai tabukak kulik arinyo.\n3.Sasudah tu jariang nan alah digoreng dipukul-pukul sampai tipih seperti tipihnyo karateh. \n4.Sasudah itu jariang-jariang nan alah tipih tadi dijamua babarapo hari sampai nyo kariang. \n5.Baru kamudian digoreng baliek dan diagiah saketek garam.\nKarupuak Jariang biasanyo dimakan sabagai makanan tambahan katiko makan. Supayo batambah nikmat kalau karupuak jariang ditambah jo samba lado atau disiram kuah cubadak. Raso khas jariang biasanyo mampu membuek nafsu makan batambah."}
{"id": "326228", "revid": "9613", "url": "https://min.wikipedia.org/wiki?curid=326228", "title": "Ikan peda", "text": "Ikan peda marupoan ikan kembung yang diawetkan sacaro fermentasi jo proses penggaraman. Ikan peda ko biso awak tamui ditiok daerah. Ado duo jenis ikan peda, yang patamo ikan peda sirah yang dibuek jo ikan kembung batino, dan kaduo ikan peda putiah yang dibuek jo ikan kembung jantan. \nCaro Buek Ikan peda.\nBahan untuak mambuek Ikan peda:\nAlaik untuak mambuek:\ncaro mambuek:\nCaro Buek Samba Ikan peda Bengkulu.\nBahan-bahannyo:\nCaro bueknyo:\nSamba ikan peda ko marupoan salah satu makanan kusuih yang musuti dicubo jiko pai ka Bengkulu. Banyak tampek di Bengkulu yang manjua samba ko jadi mudah sajo mancarinyo. Lamak bana samba ko jiko dimakan jo nasi angek. "}
{"id": "326229", "revid": "12718", "url": "https://min.wikipedia.org/wiki?curid=326229", "title": "Urang Arab", "text": ""}
{"id": "326230", "revid": "577", "url": "https://min.wikipedia.org/wiki?curid=326230", "title": "Koto Pekanbaru", "text": ""}
{"id": "326231", "revid": "12718", "url": "https://min.wikipedia.org/wiki?curid=326231", "title": "Kabupaten Simalungun", "text": "Kabupaten Simalungun adolah sabuah kabupaten di Sumatera Utara, Indonesia. Urang Batak Simalungun marupokan panduduak asali dari kabupaten ko. Bupati kini adolah JR Saragih nan sadang manjabaik untuak periode kaduo 2016-2021 sasudah tapiliah baliak pado Pilkada sarantak taun 2016.\nIbukota kabupaten alah resmi bapindah ka Raya pado tanggal 23 Juni 2008 dari Kota Pematangsiantar nan alah manjadi daerah otonom, sasudah tatunda salamo babarapo wakatu."}
{"id": "326233", "revid": "577", "url": "https://min.wikipedia.org/wiki?curid=326233", "title": "Kabupaten Limapuluhkota", "text": ""}
{"id": "326235", "revid": "6658", "url": "https://min.wikipedia.org/wiki?curid=326235", "title": "Samananjuang Korea", "text": "Samananjuang Korea adolah samananjuang di Asia Timur, nan mamanjang kiro-kiro 1.100 kilometer ka arah salatan daratan Asia kontinental sampai ka Samudra Pasifik sarato dikalilingi dek Laut Jepang (di Korea tanamo jo \"Laut Timur\") di timur, Laut China Timur di selatan, jo Laut Kuning di barat. Samananjuang Korea kini ko tabagi manjadi duo negara: Korea Selatan jo Korea Utara. Sabalum papacahan nan mambantuak kaduo negara ko sasudah salasainyo Parang Dunia II, Korea adolah sabuah entitas politik tungga salamo baabad-abad lamonyo nan wilayahnyo mancakup wilayah kiro-kiro di sakitar Samananjuang Korea.\nBateh Samananjuang Korea di utara umumnyo dianggap sabagai bateh politik antaro Korea Utara jo Republik Rakyat Tiongkok (1.416 km) jo Rusia (19 km). Bateh iko tabantuak sacaro alami melalui Sungai Yalu (Amnok) jo Sungai Tumen. Dari definisi iko, Samananjuang Korea punyo lueh kiro-kiro 220.000 km\u00b2.\nGeografi.\nSabanyak 70 persen wilayah Samananjuang Korea adolah pagunungan jo tanah nan bisa diusahokan untuak lahan pertanian lebih kecil. Jajaran pagunungan babarih di wilayah sabalah utara jo timur, jo puncak paliang tinggi adolah Gunung Baekdu (2.744 m) di wilayah nan babateh jo Republik Rakyat Tiongkok.\nPanjang garih pantai Samananjuang Korea adolah 8.460 kilometer, di mano bantuaknyo nan indak rato jo punyo banyak taluak nan basobok di salabah salatan samanajuang. Pulau-pulau ketek nan kiro-kiro sabanyak 3.579 di mano sabagian banyak ado di wilayah selatan jo barat samananjuang.\nIndak ado gunuang berapi aktif di Samanjuang Korea. Gunung Baekdu jo Halla alah lamo indak aktif. Di sapanjang samananjuang iko banyak pulo basobok aia angek. \nIklim.\nIklim Samananjuang Korea babeda jauah dari wilayah utara sampai ka selatan. Wilayah selatan punyo iklim nan relatif hangek jo basah sarupo kepulauan Jepang. Hal iko disababkan dek arus hangek takah Arus Hangat Korea Timur (East Korea Warm Current). Samananjuang Korea sabalah utara mahadoki iklim nan labiah dingin jo dipangaruhi dek iklim dari daratan Asia, samo sarupo di Manchuria. Curah hujan rato-rato per tahun di lambah Sungai Yalu mancapai 600\u00a0mm, labiah saketek dibanding rato-rato curah hujan tahunan di wilayah pasisia sabalah selatan, yaitu 1500\u00a0mm. Salain itu ado beda 20\u00a0\u00b0C pado bulan Januari (musim dingin) antaro bagian utara jo selatan.\nKasado bagian samanajuang pado umumnyo dipangaruhi dek pola iklim nan samo, sarupo monsoon Asia Timur di patangahan musim hangek jo kadang-kadang tajadi topan di musim gugua. Sabagian gadang hujan jatuah di bulan-bulan musim panas. Musim dingin di situ paliang dingin jo suhu rato-rato di bulan Januari di bawah minus derajat selsius, kecuali di Pulau Jeju. Sabagian gadang wilayah samananjuang ado hujan salju pado musim dingin.\nRujuakan.\nHandbook of Korea, 11th ed, KOIS (Korea Overseas Information Service), Publisher, Seoul:Hollym,2003, ISBN 1-56591-212-8"}
{"id": "326237", "revid": "9347", "url": "https://min.wikipedia.org/wiki?curid=326237", "title": "Suku Mukomuko", "text": ""}
{"id": "326238", "revid": "577", "url": "https://min.wikipedia.org/wiki?curid=326238", "title": "Suku Kampar", "text": ""}
{"id": "326241", "revid": "6658", "url": "https://min.wikipedia.org/wiki?curid=326241", "title": "Tahir Jalaluddin Al-Azhari", "text": ""}
{"id": "326242", "revid": "175", "url": "https://min.wikipedia.org/wiki?curid=326242", "title": "Champa", "text": ""}
{"id": "326243", "revid": "10749", "url": "https://min.wikipedia.org/wiki?curid=326243", "title": "Syeikh Tahir Jalaluddin Al-Azhari", "text": ""}
{"id": "326244", "revid": "51", "url": "https://min.wikipedia.org/wiki?curid=326244", "title": "Wong Kar-wai", "text": "Wong Kar-wai (; lahia 17 Juli 1958) adolah surang sutradara film dari Cino. Film-filmnyo tanamo dek gayo personal nan kuek, ritme nan lambek, sarato musik nan dapek mangaluakan atmosfer film itu. Teknik fotografi \"hand-held\" jo \"semi-mask\" banyak pulo dipakai pado film-film Wong. Film-filmnyo nan tanamo antaro lain \"As Tears Go By\" (1988), \"Days of Being Wild\" (1990), \"Ashes of Time\" (1994), \"Chungking Express\" (1994), \"Fallen Angels\" (1995), \"Happy Together\" (1997), \"In the Mood for Love\" (2000), \"2046\" (2004), jo \"The Grandmaster\" (2013). Wong alah mamanangan banyak pangaragoan di Hong Kong sarato tingkek Asia dan lua nagari. Inyo alah pernah pulo mamanangan Pangaragoan Sutradara Terbaik pado Festival Film Cannes. "}
{"id": "326245", "revid": "73", "url": "https://min.wikipedia.org/wiki?curid=326245", "title": "Batiah", "text": "Batiah maruokan makanan khas Payakumbuh barupo karupuak nan sarupo jo rengginang. Bedanyo talatak pado bahan pambueknyo. Jikok rengginang tabuek dari bareh biaso, batiah tabuek dari katan putiah. Meskipun barasa dari Payakumbuah, batiah dapek basarobok di daerah lain di Sumatra Barat. \nUntuak mambuek batiah partamo-tamo bareh katan ditanak sampai masak, sudah tu katan diambiak jadi ukuran nan ketek dan dibuek jadi bulek pinyak, sudah tu bahan tadi dijamua jo cahayo matohari hinggo kariang, Sasudah adonan kariang kemudian digoreng jo minyak goreng dalam ukuran yang gadang supayo masaknyo batiah ko marato.\nBatiah ko marupakan makanan yang bacita raso gurih, nan cocok untuak dimakan sabagai cemilan jo sanak sudaro atau alek tamu. Batiah bisa awak temukan di toko oleh-oleh di babagai daerah di Sumbar.\nSimbol.\nBatiah malakek sabagai julukan bagi Payakumbuh. Istilah \"Kota Batiah\" bamulo sangkek Wali Kota Payakumbuh dijabaik dek Muchtiar Muchtar (1988\u20131993). Namun baitu, \"Batiah: nan dimukasuik adolah kapanjangan \"Kota Bersih, Aman, Tertib, Indan, Asri, dan Harmonis\"."}
{"id": "326246", "revid": "2504655", "url": "https://min.wikipedia.org/wiki?curid=326246", "title": "Gado-gado", "text": "Gado-gado marupokan makanan buekan Cino nan maniru masakan Balando. Saus kacang manjadi ciri khas gado-gado. Tadapek babagai macam mode dari gado-gado. Tapi, rato-rato mampunyoi raso nan samo yaitu raso segar dari sayua nan diabuih dan gurih dari saus kacang. \nGado-gado tadiri dari sayua-sayua nan di abuih sarato dicampui jadi ciek jo bumbu kacang nan alah dialuihkan. Dilengkapi jo irihan talua abuih, timun, tahu, jo bawang gorang dapek manambah lamaknyo. Biasonyo sayua nan digunokan adolah toge, lobak, bayam, sarato sayua nan lainnyo. Gado-gado biasonyo disajikan samo irisan lontong. \nRaso gurih dari bumbu kacangnyo cukuik tanamo, sahinggo disukai satiok lapisan masyarakaik. Wajar sajo, jiko hidangan ko manyebar ka banyak daerah di Indonesia. Bahkan dek tanamonyo, banyak urang asiang manyabuiknyo sabagai salah satu daftar kuliner nan wajib dicubo katiko bakunjuang ka Indonesia. \nKini ko gado-gado alah marupokan makanan nan mudah ditamui, karano panjuanyo taseba di banyak tampek. Tapi, daripado mambalo ndak ado salahnyo sakali-kali mambueknyo surang. Salain labiah hemat, jo mambuek gado-gado surang awak dapek manyasuaikannyo samo salero surang-surang. Supayo labiah tau, barikuik caro mambuek gado-gado sederhana.\nCaro membuek gado gado sederhana:\nSasuai jo namonyo, gado-gado ko cukuik mura di buek. Awakpun dapek mangganti bahannyo sasuai jo salero nan diinginkan. \nBahan-bahan\n50 gram toge (buang akanyo, basua jo ayia angek, langsuang kariangkan)\n150 gram sayua lobak (potong-potong, abuih, langsuang kariangkan)\n150 gram sayua bayam (ambiak dauonnyo sajo, abuih, langsuang kariangkan)\n1 bua tahu (barasiakan, langsuang goreng)\n1 potong tempe (barasiakan, langsuang goreng)\n1-2 sendok makan bawang goreng\n3 bua talua abuih (buang kuliknyo)\nKarupuak goreng\nCaro mambuek saus samba gado-gado\n200 gram kacang tanah nan alah di goreng\n2 bua lado mera\n5 bua lado kaciak\n1 sendok teh garam\n\u00bd sendok teh terasi\n1 sendok makan gulo mera/gulo saka\n200 cc ayia angek\nCaro mambuek gado-gadonyo\n1. \u00a0 \u00a0 Buang kulik kacang, siap tu goreng. Kalau lah masak aluihkan\n2. \u00a0 \u00a0 Lalu abuih kacang samo santan, lado mera jo lado kaciak nan alah digoreng, terasi, gulo mera sarato garam. Campua sado bahan untuk samba sausnyo, siap tu masak sampai mandidih, tu angkek jo diamkan.\n3. \u00a0 \u00a0 Abuih bahan-bahan sayua sarato talua\n4. \u00a0 \u00a0 Goreng tahu dan tempenyo\n5. \u00a0 \u00a0 Latakkan elok-elok di piriang, sayua-sayua jo tambahan potongan talua. Lalu tambahkan bawang goreng dan ramehan karupuak di atehnyo. Siram jo samba saus kacang. Gado-gado siap di hidangkan."}
{"id": "326247", "revid": "73", "url": "https://min.wikipedia.org/wiki?curid=326247", "title": "Rohana Kudus", "text": ""}
{"id": "326248", "revid": "12718", "url": "https://min.wikipedia.org/wiki?curid=326248", "title": "Karajaan Campo", "text": "Karajaan Campo or Tsiompa (Cham: \"Campa\"; Vietnam: Ch\u0103m Pa) adolah karajaan nan parnah menguasai wilayah nan kini tamasuak Vietnam Tangah jo Salatan dari sajak kiro-kiro abaik kaduo Sabalun Masehi, sabalun dikuasai jo Kaisar Mihn Mang di taun 1832. Dulunyo karajaan iko namonyo nagara Campa (Sansekerta: \u0928\u0917\u0930\u0903 \u091a\u092e\u094d\u092a\u0903; ) dalam prasasti Champa jo Kamboja, di bahaso Vietnam (Chi\u00eam Th\u00e0nh) jo (Zh\u00e0nch\u00e9ng) dalam bahaso Cino.\nUrang Campo Vietnam jo Kamboja adolah nan tasiso dari karajaan tu. Inyo mangecek pakai bahaso Campo, subfamili dari bahaso Malayu-Polinesia nan takaik arek jo bahaso Malayu jo Bali-Sasak.\nKarajaan Campo didahului di wilayah tu dek karajaan L\u00e2m \u1ea4p (Vietnam), atau Linyi (\u6797\u9091, Lim Ip dalam bahaso Cino Tangah), nan ado sajak taun 192 Masehi; walau hubuangan sijarah antaro Linyi jo Campo indak jaleh. Campo mancapai puncak kajayaannyo pado abaik ka-9 jo ka-10. Sudah tu, mulai turun dek didasak \u0110\u1ea1i Vi\u1ec7t, pamarintahan Vietnam nan bapusek di wilayah Hanoi moderen. Pado tahun 1832, kaisar Vietnam Minh M\u1ea1ng menggabuangan wilayah Campo nan tarsiso.\nAgamo Hindu, nan dilakuan malalui pataruangan jo penjajahan wilayah dari nagari tatangga Funan wakatu abaik ka-4 M, mambantuak seni jo budaya karajaan Campo salamo barabaik-abaik, sarupo nan bisa diliek banyak patuang Hindu Campo jo kuil-kuil bata sirah nan mahiasi pamandangan di tanah Campo. M\u1ef9 S\u01a1n, bakeh pusat agamo, jo H\u1ed9i An, satu kota palabuahan utamo Campo, kini manjadi Situs Warisan Dunia. Kini ko, banyak urang Campo baragamo Islam, patobatan nan dimulai pado abaik ka-10, jo kaum \"Royals\" alah sapanuahnyo mamaluak agamo pado abaik ka-17; inyo disabuik jo \"Bani Cham\" (dari bahasa Arab: \"Bani\"). Namun, ado juo \"Balamon Cham\" (dari bahaso Sanskerta: \"Brahman\") nan masih mempatahankan jo malestarikan iman, ritual, dan festival Hindu-nyo. \"Balamon Cham\" adolah satu dari hanya duo urang Hindu asli non-India nan masih iduik di dunia, jo budayo nan alah ado sajak ribuan tahun lalu. Nan lainnyo adolah Hindu Bali dari Bali, Indonesia.\nEtimologi.\nNamo \"Campo\" barasal dari kato Sansekerta (disabuik: t\u0283a\u0271paka), nan bararti marujuak ka \"Magnolia champaca\", spesies batang kayu nan bungonyo tanamo harumnyo.\nHistoriografi.\nSumber.\nHistoriografi Campo ado tigo sumber:\nTeori Manyaluruah.\nPangatahuan moderen mamuncuan duo teori nan basaiang dalam historiografi Campo. Ahli sapakaik bahasonyo sacaro sijarah, Campo dibagi manjadi babarapo wilayah atau karajaan nan taseba dari selatan ka utara di sapanjang pantai Vietnam moderen dah tu disatuan dek bahaso, budayo, jo warisan nan samo. Diakui bahasonyo catatan sijarah indak samo-samo kayo untuak masiang-masiang daerah dalam satiok pariode sijarah. Misalnyo, pado abaik ka-10 M, manuruik catatannyo Indrapura adolah nan paliang kayo; pado abaik ka-12 Masehi, nan takayo adolah Vijaya; sasudah abaik ka-15 Masehi, nan takayo adolah Panduranga. Babarapo ahli alah maliek parubahan catatan sijarah iko untuak menampakan pagarakan ibu kota Campo dari satu tampek ka tampek lain. Menuruiknyo jikok abaik ke-10 Indrapura nan paliang kayo, itu dek Indrapura adolah ibu kota Campo. Ahli nan lain mambantahnyo, bapandapek bahasonyo Campo indaklah nagari kasatuan, jo bapandapek bahasonyo adonyo catatan sijarah nan sangaik kayo untuak satu daerah dalam pariode tatantu indak dapek manjadi dasar untuak manjadian wilayah tu sabagai ibu kota Campo dalam nagara kasatuan di maso tu.\nSijarah.\nSumber Pangaruah Budayo Asiang.\nSalamo baabaik-abaik, budayo jo masyarakaik Cham dipangaruahi dek kakuatan nan datang dari Kamboja, Cino, Jawa, jo India. L\u00e2m \u1ea4p, nagara pandahulu di wilayah tu, mamulai kabaradaannyo pado taun 192 M sabagai koloni Cino nan mamisahan diri. Surang pajabaik mambarontak malawan pamarintahan Cino di Vietnam tangah, sudah tu, L\u00e2m \u1ea4p didirian pado taun 192. Pado abaik ka-4 M, parang jo Karajaan Funan nan batatangga di Kamboja mamparabuikan wilayah Fiji mambuek masuaknyo budayo India ka masyarakaik Cham. Bahaso Sanskerta dijadian sabagai bahaso ilmiah, jo agamo Hindu, tarutamo Shaivisme, manjadi agamo nagara. Sajak abaik ka-10 sataruihnyo, padagangan maritim Arab di wilayah tu mambaok pangaruah budayo jo agamo Islam nan maningkek. Campo manjadi pangubuang pantiang dalam padagangan rampah-rampah, mulai dari Taluak Persia ka Cino Selatan, jo di jalua maritim Arab di Asia Tenggara sabagai pamasuak lidah buayo. Walau acok tajadi parang antaro Campo jo Kamboja, keduo nagara saliang badagang jo pangaruah budayo muncua duo arah. Kaluarga karajaan dari keduo nagara acok manikah. Campo punyo hubuangan dagang jo budayo nan arek juo ko karajaan maritim Sriwijaya nan kuek jo kudian samo Majapahit dari Kapulauan Malayu.\nBukti nan dikumpuaan dari kajian bahaso di sakitaran daerah Aceh manunjuakan bahasonyo pangaruah budayo Champ nan sangaik kuek ado di Indonesia; iko ditunjuakan dek panggunoan bahaso Cham sabagai bahaso utamo di wilayah pasisia Aceh. Ahli bahaso picayo bahasonyo bahaso Aceh, marupokan turunan dari bahaso Proto-Cham, tapisah dari bahaso Cham sakitar milenium partamo. Tapi, pandangan ilmiah tantang sipaik nan pasti dari hubungan Aceh-Cham ko masih babeda-beda.\nBantuak jo Parkambangan.\nUrang Campo adolah katurunan dari masyarakaik palauik nan mancapai darek Asia Tenggara dari Kalimantan pado maso kabudayaan Sa Hu\u1ef3nh, pandahulu kerajaan Campo. Bahaso Cham adolah bagian dari kaluarga Austronesia. Manuruik sabuah panalitian, Campo takaik dakek jo Urang Aceh moderen di bagian utara Sumatra.\nManuruik Urang Cino Han, nagara Campo tanamo sabagai \u6797\u9091 \"Linyi\" dalam bahaso Mandarin jo \"Lam Yap\" dalam bahaso Kanton jo untuak Urang Vietnam, L\u00e2m \u1ea4p (nan marupoan panyabuikan Sino-Vietnam dari \u6797\u9091). Campo iko didirian pado taun 192 M.\nSakitar abaik ka-4 M, pamarintahan Campo mulai banyak maambiak pangaruah India, mungkin dek karano tatangganyo, Funan. Agamo Hindu muncua katiko Campo mulai membuek prasasti batu Sanskerta jo mandirian kuil-kuil Hindu bata merah. Rajo partamo nan diakui dalam prasasti tu adolah Bhadravarman, nan mamarintah dari taun 380 M sampai 413 M. Pado M\u1ef9 S\u01a1n, Rajo Bhadravarman mambangun sabuah lingga banamo Bhadresvara,: 324 nan namanyo adolah gabuangan dari namo rajo surang jo namo dewa Hindu -dewa Siwa. Panyambahan rajo dewa asli banamo Bhadresvara jo namo-namo lainnyo masih balanjuik barabaik-abaik lamonyo.\nRudravarman dari Campo mandirian dinasti baru pado tahun 529 M dan digantian dek anak laki-lakinyo Shambuvarman. Shambhuvarman mambangun baliak candi Bhadravarman dan manamoinyo manjadi Shambhu-bhadreshvara. Inyo maningga dunia pado taun 629 dan digantian samo anak laki-lakinyo Kandarpadharma nan maningga dunia pado tahun 630-31. Kandarpadharma digantian samo anak laki-lakinyo Prabhasadharma nan maningga pado taun 645.\nAntaro abaik ka 7 sampai 10 M, pamarintah Cham bangkik manjadi kakuatan angkatan lauik; karano palabuahan Campo pantiang untuak padagang satampek jo asiang, tantara Campo ikuik mangandalian pardagangan rampah-rampah jo sutra di Lauik Cino Salatan, antaro Cino, kapulauan Indonesia, jo India. Inyo manambah kayonyo dari rute pardagangan indak hanyo dari ekspor gadiang jo lidah buayo, tapi dek pambajakan jo panyarangan bagai. Tapi, maningkeknyo pangaruah Campo jadi parhatian surang thalassocracy tatangga nan maliek Campo sabagai lawan, Urang Jawa (Javaka, mungkin marujuak ka panguaso Sriwijaya dari Samananjuang Malayu, Sumatra jo Jawa). Pado 767 Masehi, pantai Tonkin dijajah dek tantara Jawa (Daba) jo parompak Kunlun, Campo sudah tu diserbu dek kapa Jawa atau Kunlun pado 774 M jo 787 M. Pado 774 M Po-Nagar di Nha- trang diserbu parompak maancuaan kuil-kuil, samantaro pado taun 787 M sarangan ditujukan ka Phang-rang.\nKamunduran.\nWakatu Parang Cham-Vietnam (1471 M), Campo kalah samo Vietnam, ado 120.000 orang ditangkok atau dibunuah, dan karajaan itu dturunkan manjadi bagian ketek dakek Nha Trang jo banyak Urang Campo lari ka Kamboja.\nGeografi Sijarah Campo.\nAntaro abaik ka-2 jo ka-15 M, Campo kadang tamasuak provinsi moderen Quang Nam, Quang Ng\u00e3i, B\u00ecnh \u0110\u1ecbnh, Phu Y\u00ean, Kh\u00e1nh H\u00f2a Ninh Thu\u1eadn, dan B\u00ecnh Thu\u1eadn. Walaupun wilayah Campo tamasuak daerah pagunuangan di sabalah Barat dataran pantai sampai ka Laos kini, kabanyakan, Urang Campo tatap manjadi palauik nan ado untuak badagang, jo mampartahankan babarapo tampek tingga jo ukuran barapo pun dari pantai. .\nDalam sijarahnyo Campo tadiri dari labiah limo karajaan:\nDi ampek karajaan ado duo suku utamo: \"D\u1eeba\" (bararti \"karambia\" dalam bahaso Vietnam) jo \"Cau\" (bararti \"areca catechu\" dalam bahaso Vietnam). D\u1eeba tingga di Amravati jo Vijaya, sadangkan Cau tingga di Kauthara jo Panduranga. Keduo suku babeda adaik jo kabiasaannyo samo kapantiangan nan batantangan sainggo banyak bacakak jo parang. Tapi inyo biasonyo dapek manyalasaian pasalisiahan malalui kawin campua.\nAgamo.\nHindu jo Budha.\nSamantaro tu kini Urang Campo Balamon adolah satu-satunyo umaik Hindu nan masih hiduik di Vietnam, wilayah iko parnah manjadi tampek babarapo budayo Hindu nan paliang indah jo basumangaik di dunia. Faktanyo, saluruah wilayah Asia Tenggara adolah rumah bagi banyak karajaan Hindu nan canggih. Dari Angkor di nagara tetangga, Kamboja, ka Jawa dan Bali di Indonesia.\nSabalun Campo dikuasai dek kaisar \u0110\u1ea1i Vi\u1ec7t - Tr\u1ea7n Th\u00e1nh T\u00f4ng pado taun 1471, agamo utamo urang Campo adolah Hindu, jo kabudayaannyo sangaik dipangaruahi dek agamo India. Hindu Campo sangaik Shaiva jo sacaro bebas digabuang jo unsua-unsua agamo satampek sarupo pamujaan dewi Bumi Lady Po Nagar. Simbol utamo \"Shaivism Campo\" adolah lingam, mukhalinga, \"ja\u1e6d\u0101li\u1e45gam\", \"li\u1e45gam\" nan tasegmentasi, jo \"ko\u015ba\".\nJanyonyo Hindu dalam agamo karajaan Cham taputuih pado abaik ka-9 jo ka-10, katiko dinasti di Indrapura (\u0110\u1ed3ng D\u01b0\u01a1ng modern, Provinsi Qu Namng Nam, Vietnam) mamaluak agama Budha Mahayana sabagai imannyo. Seni Budha \u0110\u1ed3ng D\u01b0\u01a1ng mandapek pujian dek kaasliannyo.\nMulai abaik ka 10 M, Hindu baliak manjadi agamo utamo urang Campo. Babarapo situs nan alah mambuek karya pantiang seni reliji jo arsitektur dari pariode iko adolah, M\u1ef9 S\u01a1n, Kh\u01b0\u01a1ng M\u1ef9, Tr\u00e0 Ki\u1ec7u, Chanh Lo, jo Th\u00e1p M\u1eafm.\nIslam.\nIslam mulai maju di Campo sasudah abaik ka-10. Pado abaik ka-17, kaluarga karajaan Cham alah mamaluak Islam. Kabanyakan Urang Campo kini tabagi rato antaro pangikuik Islam jo Hindu, dimano kabanyakan Urang Campo Vietnam adolah Urang Hindu sadangkan kabanyakan Urang Campo Kamboja adolah Muslim, walaupun ado diantaronyo umaik Buddha Mahayana nan taruih ado.\nCatatan Indonesia pado abaik ke-15 manunjuakan pangaruah Putri Daravati, surang Campo, masuak Islam, dan mampangaruahi suaminyo, Kertawijaya, panguaso katujuah Majapahit untuak maubah kaluarga karajaan Majapahit ka Islam. Makam Islami Putri Campo (Putri Campo) dapek ditamui di Trowulan, Jawa Timur, situs ibukota kekaisaran Majapahit. Pado abaik ka 15 sampai 17, Muslim Campo mampartahankan hubuangan baiak jo Kasultanan Aceh malalui parnikahan dinasti. Kasultanan iko talatak di ujuang utaro Sumatra dan marupokan pandukuang aktif agamo Islam di kapulauan Indonesia.\nEkonomi.\nBeda jo \u0110\u1ea1i Vi\u1ec7t, ekonomi Campo indak dari batani. Sabagian adolah palauik, urang Campo sangaik suko pai jo mambangun hubuangan dagang, bukan hanyo palabuahan utamo di H\u1ed9i An, Th\u1ecb N\u1ea1i tapi sampai ka padalaman pagunuangan. Pardagangan maritim ado dek sumua nan manyadioan aia sajuak untuak urang Campo jo kapa-kapa asiang di sapanjang pantai Campo jo pulau-pulau C\u00f9 Lao Ch\u00e0m jo L\u00fd S\u01a1n. Samantaro Kenneth R. Hall bapandaek bahasonyo Campo indak dapat baarok ka pajak dagang untuak pamasuakan, tapi sebaliaknyo mambiayai pamarintahannyo dek manyarang nagara-nagara tatangga, Hardy bapandapek bahasonyo makmurnyo nagara tu dek karano dagang.\nBanyak barang ekspor Campo barasal dari padalaman pagunuangan, dari Attapeu di Laos salatan. Barang tu tamasuak ameh jo perak, budak, binatang, kayu baharago. Sajauah ko, barang ekspor nan paliang pantiang adolah kayu gaharu. Iko adolah satu-satunyo barang nan disabuikan Marco Polo dan juo mambuek taparangah padagang Arab Sulaiman babarapo abaik sabalunnyo. Sabagian banyak mungkin diambiak dari batang kayu Aquilaria crassna, samo sarupo kayu gaharu di Vietnam maso kini ko.\nSiso-siso Arkeologi.\nPusek Partahanan.\nBabarapo sumua nan digunoan untuak sumber aia barasiah ka Cham jo kapa-kapa asiang masih ado. Sumua cham tanamo dek bantuknyo nan petak. Inyo masih digunoan dan manyadioan aia sajuak bahkan salamo musim kamarau.\nMuseum.\nKoleksi patuang Cham banyak basobok di Museum Patuang Cham Da Nang (sebelunnyo tanamo sabagai \"Mus\u00e9e Henri Parmentier\") di kota pantai Da Nang. Museum iko didirian pado taun 1915 dek cendikiawan Parancih, jo dianggok sabagai satu nan paliang rancak di Asia Tenggara. Museum lainnyo punyo koleksi seni Cham adolah:"}
{"id": "326249", "revid": "55", "url": "https://min.wikipedia.org/wiki?curid=326249", "title": "Bani Quraisy", "text": "Bani Quraisy (, ) adolah salah satu kabilah Arab katurunan Fihr bin Malik, yaitu suku Arab tanamo nan asanyo manatap di wilayah Makah di Arabia. Nabi Muhammad marupoan salah satu katurunannyo, barasa dari salah satu pacahan sukunyo (\"klan\"), yaitu Bani Hasyim. Di maso awa panyebaran Islam, cukuik banyak anggota Bani Quraisy nan manantang dakwah Nabi Muhammad, sampai akianyo masuak Islam kasadonyo kutiko Makah ditaklukkan pado taun 630 M. Sasudah itu, anggota Bani Quraisy sabana banyak nan mamaciak pimpinan dalam masarakaik Islam, misalnyo salamo maso kakuasoan kakhalifahan Rasyidah, Umayyah, jo Abbasiyyah.\nNamo.\nTadapek babagai pandapek tantang asa namo (etimologi) Quraisy. Salah satu pandapek manyatoan baso namo tu asanyo dari namo ewan lauik (ikan hiu), atau \"qirsy\" (\u0642\u0631\u0634). Ahli silsilah Hisyam bin al-Kalbi bapandapek baso asa namo tu dari kato \"bakumpua basamo\", atau \"taqarrusy\". Nisbah (atau nama kaluargo) nan dipakai dek katurunan Quraisy adalah \"Al-Qurasyi\", walaupun pado maso awa umaik Islam, sabagian gadang anggota Bani Quraisy labiah sanang mamakai namo klannyo surang, indak namo kabilahnyo. Balakangan, kusuihnyo satalah abaik ka-13, barulah nan mangaku katurunan Quraisy acok mamakai namo \"Al-Qurasyi\" sabagai namo kaluargo.\nSijarah.\nAsa mulo.\nNiniak muyang Bani Quraisy adolah Fihr bin Malik, nan silsilah langkoknyo manuruik sumber-sumber tradisional Arab adolah: \"Fihr bin M\u0101lik bin An-Nadhar bin Kinanah bin Khuzaimah bin Mudrikah bin Ilyas bin Mudhar bin Nizar bin Ma'ad bin Adnan\". Dek itu, Fihr adolah katurunan Bani Kinanah jo silsilahnyo sampai ka Adnan, nan disabuik-sabauik sabagai nan manurunkan \"urang-urang Arab utara\". Manuruik sumber-sumber tradisional, Fihr mamimpin para pajuang Bani Kinanah jo Bani Khuzaimah dalam mambela Ka'bah di Makkah, nan pado wakatu itu alah manjadi tampek paziarahan banso Arab, malawan sarangan dari Yaman. Namun, kakuasoan jo hak istimewa nan baubuangan jo Ka'bah tatap barado di tangan Bani Khuza'ah. Bani Quraisy muloi baparan kutiko Qushay bin Kilab, katurunan kaanam dari Fihr bin Malik, mangumpuaan dunsanaknyo jo maambiak aliah kakuasoan ateh Ka'bah. Sabalun iko, katurunan Fihr tingga dalam kalompok nomaden nan taseba di antaro para karabaiknyo dari Bani Kinanah.\nManguasoi Makkah.\nSadonyo sumber-sumber Muslim abaik patangahan satuju baso Qushay manyatukan katurunan Fihr jo mambuek Bani Quraisy manjadi kakuatan dominan di Makkah. Qushay manampekan babagai klan Quraisy di tampek nan balainan di sakita Makkah. Nan tingga manatap di sakita Ka'bah disabuik \"Quraisy al-Bi\u1e6dhah\" () nan tadiri dari sadonyo katurunan Ka'ab bin Lu'ay jo nan lainnyo. Sadang nan manatap di pinggiran Makkah disabuik \"Quraisy az-\u1e92awahir\" (). Manuruik sijarawan Ibnu Ishaq, anak bunsu Qushay yaitu Abdu Manaf satalah gadang dipiliah dek Qushay untuak manjadi panggantinyo sabagai panjago Kabah. Qushay maagiah pulo tangguang jawaek lain nan takaik jo Ka'bah kapada anak-anaknyo nan lain, Abdul Uzza jo Abdu Syams, sarato baso sadonyo kaputusan dek Bani Quraisy aruih dibuek di adokan anak nan tatuo, Abdud Dar. Abdud Dar lai diagiah pulo hak-hak istimewa seremonial, sarupo manjago panji-panji parang Quraisy, mangawasi aia, jo babagai palangkapan nan dibutuahan dek para paziarah nan bakunjuang ka Ka'bah.\nCatatan Ibnu Ishaq, ditapsiran dek sijarawan F.E. Peters, manggambaan baso Makkah pado maso Qushay jo katurunan anak-anaknyo alun jadi pusek padagangan; namun, ekonomi kota tu badasa pado ziarah ka Ka'bah, sarato \"jabatan-jabatan nan dibantuak untuak kota tu [nan dibuek dek Qushay] anyo manganai urusan maliter jo pangaturan rumah ibadah sajo\". Maso itu, anggota Bani Quraisy bukan padagang; tatapi inyo batugeh malayani kagiatan kaagamoan, nan dari kagiatan tu inyo dapek untuang nan cukuik. Salain itu inyo dapek untuang pulo dari pajak nan dikumpuaan dari para paziarah nan datang. Walaupun Qushay mamaciak kakuasoan tatinggi Bani Quraisy, tapi indak sacaro rasmi manjadi rajo ateh kaumnyo, anyo sabagai salah satu dari banyak kapalo suku (syekh) nan takamuko."}
{"id": "326250", "revid": "9926", "url": "https://min.wikipedia.org/wiki?curid=326250", "title": "Lansek", "text": "Lansek.\nPanjalasan manganai lansek.\nSakileh bantuaknyo mirip jo duku. Buah yang bulek bawarna kuniang jo babacak hitam di sakaliliangnyo, dan umumnyo tu bakalompok basamo dalam ciek tangkai. Buah ko biasonyo tumbuah subur di sadolah wilayah daratan. Buah yang bantuaknyo biaso kironyo istimewa ko banamo Lansek.\nLansek ko masih ciek keluarga jo duku dengan namo latinnyo Lansium Domesticum. Walaupun punyo banyak kamiripan dari bantuak luanyo, tapi lansek punyo banyak bedanyo jo buah duku yang acok awak nampak. Dari pohonnyo, lansek nampak labiah kuruih daripado batang buah duku yang rimbun jo badaun labek. Batang lansek indak sagadang duku dan punyo percabangan tagak jo daun bawarna hijau tuo. Perbedaan salanjuiknyo Nampak pado buahnyo yang mampunyoi kulik labiah tipih daripado duku, salain itu lansek rasonyo labiah asam dan kanduangan gatahnyo labiah banyak dari duku. Dek gara \u2013 gara iko buah lansek capek mambusuaknyo katiko di patiak dari pohonnyo dibandiangan jo buah duku. Biasonyo tu, dalam wakatu sakitar tigo hari kulik buah lansek akan ma itam walaupun raso buahnyo masih lamak.\nSakalipun di caliak jo mato Nampak buah duku ko labiah unggua daripado lansek,\nManfaat dari lansek.\nParalu di katahui basonyo lansek ko mamiliki kanduangan kalori jo vitamin yang cukuik tinggi. Bahkan buah lansek ko satingkek labiah tinggi di bandiangan buah apel jo jeruk kalau tentang hal kalori, mineral jo zat basinyo.\nDicaliak dari kanduangan nutrisi nyo yang sangaik tinggi, tantu buah lansek mamiliki manfaat yang luar biaso untuak tubuah manusia. Indak hanyo itu, manuruik babarapo panilitian, buah lansek ko mamiliki manfaat sabagai pandukuang kahidupan manusia. Konon, buah lansek sangaik elok untuak urang yang manjalani proses diet. Serat jo kanduangan kalori dalam buah lansek ko rancak untuak pencernaan jo untuak manambah tanago tanpa awak harus makan banyak makanan. Kulik buah lnsek ko pun mamiliki kandungan yang elok sabagai antioksidan yang baguno untuak mancegah tumbuahnyo sel kanker. Bubuk biji nyo gai bisa awak gunoan sabagai ubek damam dengan caronyo ditumbuak sudah tu di saduah samo aia angek untuak di minum. Sangaik banyak manfaat yang bisa awak ambiak dari buah lansek ko, bahkan lansek ko gai bisa awak olah untuak dijadian selai atau bahan dasar mambuek dodol jo pudiang.\nDari yang awak tau, buah lansek ko banyak bana gunonyo yang bisa awak ambiak. Dek mangko itu awak sabagai masyarakat Indonesia saharusnyo mampu mandukuang jo malestarian potensi lansek ko untuak mandukuang kahidupan Indonesia ka arah yang lebih elok."}
{"id": "326251", "revid": "8068", "url": "https://min.wikipedia.org/wiki?curid=326251", "title": "Lauik Sirah", "text": "Lauik Sirah adolah taluak nan talatak di Timur Tengah nan mamisahan banua Asia jo banua Afrika. Lauik Sirah punyo panjang 1.900 km jo leba 300 km. \nGeografi.\nSacaro geografis, Lauik Sirah marupoan taluak nan bahubungkan langsuang jo Lauik Arab di sisi selatan. Di sapanjang paraiaran Lauik Sirah, ado babarapo negara yaitu Arab Saudi, Mesir, Sudan, Eritrea, jo Ethiopia atau nan biaso disabuik Negara-negara Maghribi. Sadangkan di sabalah utara, ado Tarusan Suez nan manghubungkan Laut Sirah jo Mediterania. Leba Lauik Sirah iko mancapai jarak 300 km, sadangkan panjang sisi pesisia Lauik Sirah mancapai jarak kiro-kiro 1.900 km. Untuak kadalamannyo lauik iko, titik paliang dalam Lauik Sirah kiro-kiro 2.500 meter di bawah pamukaan lauik. \nFisik.\nSuhu pamukaan lauik iko biasonyo kiro-kiro 21-25\u00b0C jo jarak pancaliakan 200 m. Warna Lauik Sirah adolah biru jo sabagian nan lainnyo indak bawarna atau disabuik pulo bening. Lauik Sirah ko di dalamnyo banyak alang-alang jo ganggang. Pado musim paneh, aia Lauik Sirah ko nampak agak sirah karano warna dari alang-alang, ganggang, sarato ekosistem nan ado di bawahnyo.\nHidrologi.\nAia nan ado di Lauik Sirah ko indak ado nan barasa dari sungai jo saia hujan, malainkan masuak dari aliran saluran timur Selat Bab el-Mandeb dari Taluak Aden. Aliran iko didoromg ka utara dek angin nan ado di dakek situ jo mahasiakan pola sirkulasi jo tingkek kaasinan nan randah ( tingkek kaasianannyo rato-rato 0,036). Aia nan barasa dari Taluak Suez punyo tingkek kaasinan kiro-kiro 0,040, sabagiannyo dek manguap. Aia nan banyak ko pai ka arah selatan dan maanok di bawah pearairan Lauik Sirah ko. Di bawah zona papindahan nan mamanjang kiro-kiro 300 sampai 1.300 kaki, kondisi aia distabilkan sakitar 72 \u00b0 F (22 \u00b0 C) jo tingkek kaasianan hampia 0,041. Aia dasar nan mangalia ka selatan, tumpah di ambang di Bab el-Mandeb.\nPariwisata.\nKota-kota nan ado di pasisia Lauik Sirah ko ado : Jeddah, Sharm el Sheikh, Palabuhan Sudan, jo Eilat. Pado 1950-an, Hans Haas manamuan basonyo Lauik SIrah ko bisa sabagai tampek manyalam, kamudian Jaques-Yves Costeau manyabuikan sarupo itu pulo.\nNegara nan babatehan.\nNagara-nagara nan babatehan jo Lauik Merah adolah : "}
{"id": "326252", "revid": "6658", "url": "https://min.wikipedia.org/wiki?curid=326252", "title": "Lauik Merah", "text": ""}
{"id": "326253", "revid": "12718", "url": "https://min.wikipedia.org/wiki?curid=326253", "title": "Sanggar Batik Jambi", "text": "batik marupoan seni menggambar atau menghias kain jo motif tertentu. Batik marupoan salah satu ciri khas budaya Indonesia nan memiliki banyak jenis di babagai daerah jo cirinyo masing-masing. batik dapek maagiah keuntungan dari segi ekonomi dan budaya di Indonesia. industri pengrajin batik di Indonesia alah terbukti mampu maagiah keuntungan untuak penggiatnyo. \nJambi sabagai salah satu daerah nan memproduksi batik. batik Jambi alah ado sejak zaman dahulu nan berasa dari nenek moyang nan turun temurun. hampir di setiok daerah ado ciri khas motif batik masing-masing, Jambi pun ado lo. Ado banyak jenis batik di Jambi. untuak motif batik, Jambi terinspirasi dari lingkungan sekitar mode tumbuh-tumbuhan jo hewan. mulai dari motif angso duo, motif duriah pacah, jo motif lainnyo. untuak caro pemboatan batik Jambi ado duo caro. nan pertama jo caro di tulih, dan nan kaduo jo caro dicap menggunoan cetakan. batik Jambi dibuek jo kain sutra jo katun. Di Jambi ado banyak rumah prokudsi batik salah satunyo adolah Balai Kerajinan Rakyat Selaras Pinang Masak atau nan biaso disabuik jo istilah Sanggar Batik Jambi.\nAlternatif.\nBalai Kerajinan Rakyat Selaras Pinang Masak atau Snggar Batik Jambi ko talatak di Mudung Laut tepatnyo di Jambi Kota Seberang . untuak pai ka Sanggar Batik ko bisa jo jalan kaki melewati menara Gentala Arasy atau dikana jo istilah jembatan Gentala. biso lo pai ka sinan jo perahu ketek naiak dari pasar angso duo atau dari ancol Jambi, atau biso lo jo kendaraan oto maupun onda melewati jembatan Aur Duri satu maupun Aur Duri duo.\nArsitektur.\nSanggar Batik Jambi ko marupoan sebuah bangunan rumah khas Jambi jo bentuak rumah kajanglako nan berdinding kayu, dilengkapi tingkok berukuran gadang nan berkaco mozaik warna-warni. Bagian atok ado ukiran bawarno kuning emas. Rumah batik tersebut bertiang ketek jo tango kayu ketek. bangunan Sanggar Batik Jambi ko yo bana menggambarkan bentuak rumah adat dari Jambi.\nFungsi.\nSanggar Batik merupoan rumah kerajinan tangan berupa batik yang tepat berhadapan jo taman Sanggar Jambi nan talatak di pinggir sungai Batanghari. Di dalam Sanggar Batik Jambi terdapat babagai jenis batik nan dijua jo harago nan bervariasi lo. Harago batik tagantuang jo tingkat kesulikan dalam proses mambuek batik tu.\nSalain tampek manjua batik, Sanggar Batik Jambi merupoan salah satu tampek wisata bagi para pengunjung, banyak tampek untuak bafoto di Sanggar Batik Jambi. Terutamo bagi pasangan nan akan baralek. Banyak calon pengantin nan bafoto \"prewedding\" di Sanggar Batik tersebut. \nSelain tu, di Sanggar Batik ko terdapat lo \"WIFI\" nan bisa diguonoa secaro gratis oleh penduduk sekitar. banyak anak-anak nan pai maian ka Sanggar Batiak untuak mendapekan \"WIFI\" gratis. tiok ari selalu ado anak-anak nan duduak di muko Sanggar Batik untuak main game menggunoan \"WIFI\" gratis di sinan.\nPara wisatawan banyak nan duduak di muko Sanggar Batik untuak menikmati pemandangan dari sungai Batanghari jo angin nan sepoi-sepoi. di muko Sanggar Batik tu lo banyak urang nan manggaleh makanan nan bisa dibali oleh para wisatawan.\nReferensi.\nhttps://jambi.tribunnews.com/2018/03/28/galeri-foto-sanggar-batik-jambi-beragam-dasar-kain-dari-ratusan-ribu-hingga-jutaan-rupiah\nhttps://disparbud.jambikota.go.id/batik-jambi/ \nhttps://dekranasda.jambikota.go.id/kerajinan-batik-jambi/ \nhttps://kebudayaan.kemdikbud.go.id/bpnbkepri/keanekaragaman-motif-batik-jambi/ "}
{"id": "326254", "revid": "51", "url": "https://min.wikipedia.org/wiki?curid=326254", "title": "Abdul Rahim Kajai", "text": "Abdul Rahim Kajai (Kuala Lumpur, Malaysia, 1894 - Singapura, 1943) adola saurang sastarawan Malaysia. Inyo marupoan salah saurang pandiri surek kaba Utusan Melayu. Dek karano jasa-jasanyo, Abdul Rahim dikana sabagai \"Bapak Jurnalisme Melayu.\"\nAsa usua.\nAbdul Rahim lahia di Setapak, Kuala Lumpur, Malaysia, diagiah dek gaeknyo namo Abdul Rahim bin Haji Salim. Abaknyo Salim Kajai, barasa dari kaluarga barada jo taparaja. Kajai adolah namo nagari di Pasaman Barat, Sumatra Barat, tampek barasa rang gaeknyo. Inyo mandapek pendidikan awal sampai kelas limo di Sekolah Dasar Melayu, Kuala Lumpur. Inyo kudian dikirim abaknyo malanjuikan sakola agama jo bahaso Arab di Mekkah inggo taun 1909.\nKarier.\nPado taun 1912 inyo pai ka Singapura untuak bakarajo sabagai panajamah bahaso Inggris di perusahaan Malaya Publishing House. Sataun kudiannyo pai ka Makah untuak malanjukan karajo ayahnyo sabagai \"amirul hajj\". Inyo pulang ka Malaysia pado taun 1917 jo baraja ilimu jurnalistik. Pado taun 1925, Abdul Rahim karajo sabagai wartawan di surek kaba mingguan \"Edaran Zaman\" nan bakantua Penang. Satalah itu, inyo pindah ka koran \"Saudara\" pimpinan Syed Sheikh Al-Hadi.\nDalam penulisannyo maso itu, inyo mamakai namo samaran Abdul Rahim Kajai. Pado taun 1931, Abdul Rahim manjadi pangarang untuak koran \"Majlis\". Dari situ inyo pindah pula ke koran \"Warta Malaya\" iyo dikana sabagai pangarang. Urang punyo \"Warta Malaya\", Syed Husin al-Sagaf kudian manabikan duomajalah, yaitu \"Warta Ahad\" jo \"Warta Jenaka\", sarato Abdul Rahim diminta untuak manulih artikel jo carito lawak di duo majalah tu. Abdul Rahim panah baparan di \"Utusan Melayu\" jo \"Utusan Zaman\" sabagai pangarang. Dek itu pulo inyo majadi pangarang majalah \"Mustika\". Pado taun 1943 saik Perang Dunia II, Abdul Rahim karajo di koran \"Berita Malai\". Abdul Rahim pulo tokoh nan paliang kareh manyuaroan supayo masyarakaik malayu mancapai kamajian ekonomi di sadonyo bidang. Abdul Rahim maningga pado taun 1943 di Singapura. Samaso iduiknyo, inyo alah manulih 48 carito pendek jo babagi tema."}
{"id": "326255", "revid": "7359", "url": "https://min.wikipedia.org/wiki?curid=326255", "title": "Bukik Cinangkiak", "text": "Objek wisata Bukik Cinangkiak talatak di pabukitan Nagari Singkarak Kecamatan X Koto Singkarak, Kabupaten Solok, Sumatera Barat. Nan ado panorama pamandangan alam pabukitan nan sangaik rancak jo pamandangan Danau Singkarak.\nUntuak parantau nan nio mancari tampek wisata untuak \"refreshing\", tarutamo nan di daerah Kabupaten Solok, Kota Padang Panjang, jo Kabupaten Tanah Datar. Objek wisata Bukik Cinangkiak dapek manjadi piliahannyo. Kok barangkek dari Kota Solok mahabiaan wakatu 25 minik parjalanan jo sapeda motor, kok dari Tanah Datar atau Kota Batusangka paralu wakatu 1 jam. Bilo dqri Untuak parantau nan nio mancari tampek wisata untuak refreshing, tarutamo nan di daerah Kabupaten Solok, Kota Padang Panjang, jo Kabupaten Tanah Datar. Objek wisata Bukik Cinangkiak dapek manjadi piliahannyo. Kok barangkek dari Kota Solok mahabiaan wakatu 25 minik pajalanan jo sapeda motor, kok dari Tanah Datar atau Kota Batusangka paralu wakatu 1 jam. Bilo darii Padang Panjang 45 minik pajalanan. Padang Panjang 45 minik pajalanan.\nObjek wisata iko baru dibuek babarapo tahun balakang sajak dikelola jo investor lokal. Mayoritas wisatawan nan tibo adolah kalangan mudo jo wisatawan parantau nan mambao keluarganyo. Dari Bukik Cinangkiak ko sanak dapek mamandang perpaduan sawah jo danau. Pado Bukik Cinangkiak ko banyak tampek untuak bafoto jo bamacam pamainan nan cocok untuaj kasado anggota kaluargo. Mode wahana ATV jo pamainan wahana ai. Kolam baranangnyo indak dibuek dalam sahinggo anak-anak dapek bamain jo nyaman. Namun tetap paralu dalam pangawasan.\nRancaknyo objek wisata Cinangkiak ko bisa untuak berbagai kalangan. Bagi anak mudo \"milenial\" nyo mancari \"spot-spot\" bafoto ria yang \"istagramable\". Disinan ado rumah pohon, sapedah gantole, sambia basapeda sanak dapek mengabadikan momen jo ba \"selfie\" balatarkan lintasan jambatan. Bagi wisatawan nan mambaok anak-anaknyo bisa masuak \"waterpark\" dan komedi putar. Kok hanyo nio basantai adoblo kafe tampek nongkrong untuak mamasan sacangkia kopi jo aneka cemilan sambia mamandang kaindahan Danau Singkarak. Bilo duduak di kafe Cinangkiak pado malam hari, sanak bisa basantai sambia mancaliak kerlap kerlip lampu-lampu rumah warga nan di sakitar Danau Singkarak. Bagi nan suko olahraga \"esktrem\" paralayang, bisa mulai tabang dari siko. Sajak Bukik Cinangkiak ko dibuek, alah ado lahan nan dikhususkan bagi pacinto paralayang. Kok wisatawan tibo dari jauh dan indak nio pulang capek ka rumah, ado panginapan nan sudahnyo sadioan jo pengelola di lereng Bukik Cinangkiak ko."}
{"id": "326256", "revid": "9879", "url": "https://min.wikipedia.org/wiki?curid=326256", "title": "Tale Haji", "text": "Tale merupokan tradisi nan sejak dahulu didendangkan dengan rangkaian nada yang khas. \nTale artinyo nyanyian rakyat, atau bernyanyi basamo berasal dari kato \u201c\"tala\"\u201d (sanskerta) berarti ukuran bunyi. Ado duo pandapek mengenai asal kato tale iko. Pertamo berasal dari kato Arab, yaitu tahlil, yaitu pernyataan umat islam bahwa tiado Tuhan selain allah. dengan bacaan \"Lailahaillallah.\" Bacaan iko taruih dipimpin oleh seorang imam. Bacaan tersebut dilaksanakan katiko adonyo acara-acara keagamaan. Misalnyo selesai sholat, ado acara sunnah rasul, khatam alqur\u2019an, dan sebagainyo. Dari perkataan itu akhirnyo menjadi tale yang berarti lagu, karena urang bertahlil seperti bernyanyi pulo, berirama. Pandapek kaduo, berasal dari kata tali, yang dalam bahaso Kerinci disebut \"talai\".\nTale haji adolah nyanyian rakyat dan kesenian tradisi lisan nan digunoan sejak dahulu oleh masyarakat kabupaten Kerinci, dan kota Sungai Penuh, Jambi. \nPemain Tale.\nAktivitas \"batale\" dilakukan oleh \"patale\". \"Patale\" merupokan sebutan bagi urang yang menyanyian lagu pado tale. \"Patale\" indak tarikek jo jenis kelamin. \"Patale\" buliah berjenis kelamin laki-laki atau pun padusi. \"Patale\" jugo indak tarikek jo jumlah pelakunyo, bisa ditalekan secaro surang atau banyak urang.\nIsi Tale.\nBernyanyi atau nan disabuik dalam bahaso Kerinci \u201c\"butale\"\u201d, berupo syair yang merupakan pantun-pantun yang berisikan makna atau pesan yang disampaikan dengan nyanyian menggunakan irama khas Kerinci. Tale haji merupokan nyanyian yang didendangkan menggunakan bahaso Kerinci yang secara umum mamakai bahaso daerah masing-masing di setiap desa yang ado di kabupaten Kerinci.\nSyair dalam Tale Haji mengungkapkan perasaan kesedihan jo kerinduan begitu pulo dengan perasaan sanang, gembira, dan bahagia dari para \"petale\" yang akan malapeh kepergian sanak saudara yang akan barangkek haji dan yang akan pai meninggalkan sanak saudara.\nFungsi Tale.\nTale haji digunokan untuak mendoakan sanak nan hendak barangkek haji. Tale iko berisi tentang harapan-harapan, dan pujian kapado Allah Swt agar sanak yang barangkek naik haji ke tanah suci terlindung sampai kembali ke tanah air. Tale iko merupakan tale yang menganduang nilai agamo kareno berkaitan dengan agamo islam, jugo adat jo hiburan. Pado pelaksanaannyo, tale haji dilagukan oleh belasan hinggo puluhan laki-laki, jo padusi. Pelaksanaannyo dilakukan di masajik, dan di rumah sanak calon jamaah haji.\nTale haji memiliki fungsi, yaitu: Mendoaan keselamatn urang yang akan melaksanakan haji; Sebagai ungkapan raso sedih malapeh kebarangkatan sanak saudara yang akan melaksanakan ibadah haji; Sebagai ungkapan raso kasih sayang sanak saudara yang akan melaksanakan ibadah haji; Sebagai perantara perpisahan antaro yang ditinggaan dengan yang akan barangkek melaksanakan ibadah haji; Menghibur tuan rumah yang akan ditinggalkan oleh urang yang melaksanakan ibadah haji."}
{"id": "326257", "revid": "12718", "url": "https://min.wikipedia.org/wiki?curid=326257", "title": "Taluak Thailand", "text": "Taluak Thailand, nan disabuik juo Taluak Siam, adolah ciek taluak dangka di sabalah baraik Lauik Cino Selatan, yaitu parairan lauik nan talatak di tapi barat Samudera Pasifik. Taluak iko mampunyoi panjang 800 km (497 mil) jo lebanyo 560 km (348 mi), laweh pamukoannyo 320,000 km2 (123,553 meter pasagi). Taluak iko babateh di utara, barat, jo barat daya jo Thailand sarato di timur lauik jo Kamboja jo Vietnam. Lauik Cino Selatan tabantang di sabalah tenggaranyo.\nNamo.\nNamo moderen Taluak Thailand adolah \"Ao Thai\" (, \"Taluak Thailand\"), sarato namo \"Gulf of Thailand\" alah diambiak sabagai namo rasmi taluak ko dek Organisasi Hidrografi Internasional. Namonyo dalam bahaso Malayu adolah \"Teluk Siam\", dalam bahaso Khmer \", Chhoung Samut Siem\". Daulunyo dalam bahaso Thailand, taluak itu daulunyo disabuik juo jo namo \"Ao Sayam\" ( \"Taluak Siam\"). Dalam bahaso Vietnam, taluak ko disabuik jo namo \"V\u1ecbnh Th\u00e1i Lan\".\nGeografi.\nTaluak Thailand babateh jo pasisia nagara Kamboja, Thailand, jo Vietnam. Laweh area dasa lauik taluak ko mancapai 304.000 km2, sajak dari 6\u00b0 LU inggo 13\u00b0 30' LU, sarato dari 99\u00b0 BT inggo 104\u00b0 BT. Bateh ujuang utara taluak ko adolah Taluak Bangkok nan barado di muaro Sungai Chao Phraya. Bateh selatan taluak ko dapek ditantuan barupo garih nan ditariak dari Tanjuang Bai Bung di Vietnam selatan (dakek sabalah selatan muaro Sungai Mekong) inggo ka Kota Bharu di pasisia Malaysia.\nTaluak iko relatif dangka: kadalaman rato-rato adolah jo kadalaman maksimumnyo anyo . Iko mambuek patukaran aia bajalan lambek, jo aliran aia nan dareh dari sungai mangurangi tingkek salinitas (kadar garam) di taluak (3,05\u20133,25 parsen) jo mampakayo sedimen. Anyo pado kadalaman nan labiah dalam lai, aia nan salinitasnyo labiah tinggi (3,4 parsen) mangalia ka taluak dari Lauik Cino Selatan. Aliran itu maisi depresi di tangah-tangah taluak di bawah kadalaman . Sungai utamo nan mangalia ka taluak adolah Sungai Chao Phraya, basarato anak-anak sungainyo yaitu Sungai Tha Chin, Sungai Mae Klong, jo Sungai Bang Pakong nan malalui Taluak Bangkok; sarato dalam tingkek nan agak kurang Sungai Tapi mangalia malalui Taluak Bandon di barat daya Taluak Thailand.\nOrganisasi Hidrografi Internasional mandefinisian bateh selatan taluak sabagai \"garih nan mambantang dari ujuang barat Kamboja atau Tanjuang Ca Mau (8\u00b0 36' N) inggo ka tanjuang nan paliang utara di sisi timur muaro Sungai Kelantan ()\".\nPulau.\nPulau-pulau nan agak gadang di taluak ko antaro lain:"}
{"id": "326260", "revid": "1592", "url": "https://min.wikipedia.org/wiki?curid=326260", "title": "Danau Chini", "text": "Danau Chini, atau disabuik juo dek masyarakaik lokal jo namo \" 'Tasik Chini' \", adolah sabuah danau di Distrik Pekan, Pahang, Malaysia. Disakitaran atau di tapian danau tasabuik dihuni dek suku asli nan banamo Orang Asli Jakun.\nDanau Chini adolah danau air tawar nan nomor duo gadang di Samananjuang Malaysia. Di Samananjuang Malaysia tu tadapek 12 buah danau, salah cieknyo Danau Chini. Aia nan mangalia dari danau ko disabuik jo Sungai Chini, kamudian aia ko mangalia pulo ka Sungai Pahang. Sungai Chini iko dibuekan bendungannyo supayo untuak manjago tasadionyo aia danau salamo musim kamarau. Namun, adonyo bendungan tasabuik dapek mangganggu ekologi alami danau jo mambuek akibaik batang-batang kayu nan ado di pinggia-pinggia danau mati di karanokan dek aia danau nan talampau tinggi atau aia tu alah naiak ka daratan.\nDanau atau Tasik Chini adolah salah ciek dari situs Cagar Biosfer UNESCO nan barado di Samananjuang Malaysia, nan lainyo adolah Kisaran Crocker nan barado do Malaysia Timur\nLegenda.\nDanau iko manawarkan lingkuangan nan tanang jo damai yang panuah jo mitos dan legenda yang tetap indak dapek dijalehan hingga hari kini.\nManuruik panduduak Orang Asli danau iko, danau iko dihuni dek nago nan disabuik panduduak sakitar jo Nago Seri Gumum (kadang-kadang disabuik juo sabagai \"Loch Ness Monster Malaysia)\"). Panduduak satempek mayakini ado tadapek kota kuno banamo Khmer nan barado di dasar danau. Manuruik legendanyo kota tasabuik tanggalam dek gadangnyo aia danau ko.\nTumbuahan jo binantang.\nDanau iko mampunyoi hutan hujan tropis nan sangaik labek jo subur, nan kayo akan kaanekaragaman hayati sarato jo marupoan rumah dek 138 spesies flora, 300 spesies hiduik non-akuatik, jo 144 spesies ikan aia tawa. Antaro bulan Agustus jo September, danau iko diubah manjadi taman tarapuang nan mampunyoi ribuan bungo putiah jo marah mudo lotus nan tumbuah di parmukaan danau.\nKaadaan danau kini.\nPanduduak asli nan tingga di tapi danau atau tasik Chini mangaluah bahwasanyo danau tasabuik alah tercemar. Tokoh masyarakaik desa dari panduduak asli nan banamo Tok Batin Awang Alok, mangatoan bahwasanyo kagiatan panabangan batang kayu jo penambangan biji basi sacaro liar alah mambuek polusi sarato jo manambah masalah dek panduduak satampek. Anak-anak nan mandi di danau mangaluah gata-gata. Ikan nan ditangkok di danau manjadi indak layak untuak dimakan lai. Panduduak Asli indak dapek pai ka dalam-dalam hutand untuak mangumpuan atau mancari aka-aka tanaman nan kan digunoan untuak pangobatan tradisional karano daerah tasabuik alah ditutuik untuak panambangan.\nDr Hedzri Adnan dari Asian Public Intellectuals mangatoan bahwasanyo parubahan nan tajadi di danau akan mangakibaikan ekosistem runtuah pado tahun 2030. Transparency International's secretary-general Josie Fernandez also said that the lake also risked losing its UNESCO Biosphere Reserve status. Namun, Mentri Pahang, Adnan Yaakob mangatoan bahwasanyo Departemen Kesehatan negara manamuan bahwa kualitas aia manjadi normal sasduah tigo bulan kamudian. Manuruik hasil kajian samintaronyo titiak danau nan balumpua hanyo tadapek di dakek kantua Dewan Kepabeanan Islam dan Melayu jo Perkebunan RISDA nan indak jauh dari danau."}
{"id": "326263", "revid": "12718", "url": "https://min.wikipedia.org/wiki?curid=326263", "title": "Kampuang Adaik Sijunjuang", "text": "Kampuang Adaik Nagari Sijunjuang adolah representasi pakampungan jo masyarakaik Matrilineal Minangkabau. Kampuang ko talatak di Kabupaten Sijunjuang nan barado diantaro duo sungai yaitu Batang Sukam jo Batang Kulampi. Nagari Sijunjuang dikalilingi dek rimbo, pabukitan, sawah, ladang mambuek manampilkan pamandangan nan rancak. Di kampuang ko tahampa sakumpulan uma gadang ( uma adaik) bajumlah 76 buah sabagai simbol kaum babasis matrilineal nan masih dibuek jo dibangun tatato rapi dalam ciek kawasan. Di lingkungan nagari ko tamasuak sawah jo ladang, pandam pakuburan, lumbuang padi, surau, musajik, pasa, jalan, jo balai adaik tasusun pado area nan saliang bahubungan jo sungai.\nSijarah.\nKampuang Adaik Nagari Sijunjuang nan talatak di Jorong Koto Padang Ranah, jo Tanah Bato marupokan duo wilayah nan masih utuh sapanjang pajalanan manuju Karajoan Pagaruyuang nan dimulai sajak abaik ka 14. Kaaslian dari pakampungan ko ditunjuakan jo pola papindahannyo. Sado ruma gadang suku barado di pinggia labuah.\nWilayah ko dihuni oleh suku-suku asli nan tadiri dari suku induak jo anak suku bajumlah 9. Suku-suku ko masih manjalanan dengan elok sistem organisasi sosial manuruik garih katurunan induak (matrilineal) jo karakteristik: katurunan jo suku tabantuak manuruik garih induak, tiok urang diharuskan kawin jo urang lua sukunyo, pakawinan basifek matrilokal, hak-hak jo pusako diwariskan oleh mamak kapado kamanakannyo jo dari saudaro laki-laki induak kapado anak dari saudaro parampuan. Fungsi utamo dari uma gadang adolah sabagai simbol untuak manjago jo mampatahankan sistem budayo matrilineal sakaligus panando dari suatu pakauman dalam kakarabatan karano satiok kaum punyo uma gadang.\nLokasi.\nKampuang adaik Sijunjuang ko bajarak sakitar 110 Km dari ibu kota Provinsi Sumatra Barat, Kota Padang. Lokasi tapeknyo hanyo bajarak babarapo kilometer dari pusek Kota Muaro Sijunjuang atau dapek pulo di tampuah sakitar 15 minik dari kantua Bupati Kabupaten Sijunjung. Sabalum tibo di pintu masuak ka kawasan kampuang adaik ko tadapek sabuah jambatan sapanjang 200 meter nan mambantang di ateh Batang Sukam. Salain itu, patando masuak ka kampuang adaik ko tadapeknyo patuang padusi nan mamakai pakaian adaik Minangkabau satinggi ampek meter.\nArsitektur Bangunan.\nDi dalam kawasan kampuang adaik Sijunjuang iko tadapek labiah kurang 76 buah rumah gadang. Dapek disabuik juo sabagai kampuangnyo rumah gadang, namun kampuang rumah gadang yang ado di Sijunjuang ko babeda jo kampuang atau kawasan saribu rumah gadang nan barado di Kabupaten Solok Selatan. Kalau di kampuang adaik sijunjuang ko jarak antaro rumah gadang dapek dikatoan rapek. Rumah-rumah gadang tasabuik bajejer di sampiang suok jo sampiang kida jalan nan punyo leba sakitar 6 meter. Di halaman atau dimungko rumah gadang tasabuik tadape bamacam-macam bungo nan tumbuah. Salain itu, ukuran rumah gadang di kampuang iko rato-rato babantuak pasegi panjang namun baiitu satiok suku nan tingga di kampuang ko mampunyoi rumah gadang surang-surang.\nKagiatan masyarakaik.\nJorong Koto Padang Ranah jo Tanah Bato adolah sabuah kawasan nan manjadi refleksi iduik masyarakaik Nagari Sijunjuang dalam bidang Sosial Kamasyarakaikan, Ekonomi, Seni jo Budayo diwujuikan\u00a0kadalam bantuak aktivitas-aktivitas rutin kayak: Batagak Gala, Nikah Kawin, Basiriah Tando, Mambantai Adaik, Batobo Kongsi, Marancah, Bakaua Adaik. Babotoh ko adolah sistem kongsi atau karajosamo dalam usaho pertanian, aktifitas ka ladang atau panen karet, sarato mandirian Rumah Gadang. Kalau Bakaua marupoan aktifitas budaya dalam basyukur dengan caro manyambaliah kabau karano limpahan panen, bakaua dapek pulo dilakuan untuak mamintak hujan pada musim ka sawah dan manolak balo nan manimpo pakampungan atau nagari. Sadangkan mambantai adaik marupoan kagiatan nan dikarajoan katiko masuak jo sasudah puaso sarato katiko hari rayo puaso anam. Pada maso iko ko masyarakaik bakumpua guno mambantai kabau sarato jo makan basamp. Sadoalah prosesi ko diadoan di Kampuang Adaik Nagari Sijunjuang. Batitiak tolak dari kalabihan jo kaunikan tu, Kawasan Kampuang Adaik Nagari Sinjunjuang Koto Padang Ranah jo Tanah Bato pado taun 2014 iko diusulkan manjadi Warisan Dunia ka UNESCO.\nRujuakan.\n&lt;noinclude&gt;"}
{"id": "326264", "revid": "1673", "url": "https://min.wikipedia.org/wiki?curid=326264", "title": "Permainan cak bur", "text": "Pamainan iko adolah salah satu parmainan tradisional di padang, khususnya Minangkabau. Parmainan iko paliang sero di mainan jo kawan-kawan pas hari lah sore. Permainan iko ta diri dari duo tim, nan partamo tim lawan, dan nan kaduo tim kawan. Caro mainnyo mudah bana, partamo awak mambuek garis petak kurang labiah 2x2 meter, dan buek garis untuak mambagi kotak tu manjadi duo, pas tim lawan manjago, lawan hanyo bisa tagak di garis nan lah di buek, tugas awak hanyo paralu masuak ka garis petak nan di jago tu sampai akhir dan indak kanai setuh jo lawan awak. Katiko parmainan dimulai, lawan harus mangatoan kato \"Cak\" dan awak sebagai kawan harus manyambuang mangatoan kato \"Bur\" pas itu permainan langsuang dimulai, untuak mamanangan pamainan ko, awak harus pandai-pandai jo kompak samo tim awak, mangkonyo minimal awak harus ada dalam tim tu sabanyak ampek urang dan maksimalnyo buliah sambarang se. Tambah rami urang main tambah sero pulo pamainan jadinyo. Pas mulai awak mambagi tim awak disuok jo kida lawan, supayo awak bisa mambuek lawan nan majago kotak paniang, dan awak bisa masuak ka kotak nan di jago tu sampai akhir dan indak kanai esek jo lawan, baru siap tu bisa manang. Kalau kanai semba atau kanai esek saketek se dek lawan, tim awak harus bagantian manjago jo lawan tadi, dan mode itu seterusnyo. Tapi pamainan iko alah jarang nampak anak-anak jaman kini mamainannyo, karano alah tagantian jo pamainan nan modern kini di hape."}
{"id": "326265", "revid": "12718", "url": "https://min.wikipedia.org/wiki?curid=326265", "title": "Lapek pisang", "text": "Lapek pisang adolah makanan nan asanyo dari Minangkabau tabuek dari pisang. Lapek pisang ko biasonyo ada katiko acara-acara nan ado di Minangkabau, mode acara baralek.\nBahan.\n- pisang\n- tapuang bareh\n- gulo pasia \n- vanile\n- garam\n- karambia kukua yang putiah sajo\n- gulo anau\n- daun pisang \nCaro mambuek.\nPartamo bukak kulik pisang, masuak an pisang ka dalam panci ketek, sudah tu di caiakan ditambah jo gulo pasia, tapuang bareh yang digiliang surang, indak tapuang bareh kemasan yang di jua-jua di kadai, garam, vanile dan agiah karambia kukua tapi yang putiah nyo sajo agak saketek supayo katiko di makan indak lengket-lengket di gigi. Itu untuak di luanyo. Kalau untuak isinyo gulo anau di caiakan, agiah saketek gulo pasia jo garam jadilah nyo luo. Kalau alah caia masuak an karambia kukua siso dari kuliknyo tadi aduak sampai rato dan manjadi kariang. Sasudah tu ambiak daun pisang latak an pisang yang alah di aduak tadi kaateh daun pisang agiah luo tadi sudah tu dibungkuih jo daun pisang. Kalau sado alahnyo alah tabungkuih masuak an ka dalam pariuak yang ado ransangnyo, di abuih salamo tigo puluah minik. Kalau alah masak kaluaan lapek pisang dari pariuak supayo aia nyo ndak masuak ka dalam lapek. "}
{"id": "326266", "revid": "9656", "url": "https://min.wikipedia.org/wiki?curid=326266", "title": "Kalio Jariang", "text": "Kalio Jariang marupokan makanan khas dari daerah Minangkabau, Sumatera Barat. Kalio jariang biasonyo manjadi kuliner kesukaan masyarakaik sakitar. Indak hanyo di daerah Minangkabau. Kalio jariang kini lah bisa ditamui di babagai macam daerah yang ado di Indonesia ko. Rasonyo nan lamak dan pas dilidiah mambuek makanan ciek ko manjadi makanan favorit bagi banyak urang. Kalio jariang bisa disabuik randang satangah jadi. Bahan dari kalio jariang samo mode mamasak randang, yang mambedakannyo cuma bahan utamo nyo sajo. Kalau randang bahan utamonyo adalah dagiang sapi, sadangkan kalio jariang bahan utamonyo adalah jariang atau dalam bahaso Indonesianyo \"\"Jengko\"l\"\".\" Jariang yang digunokan untuak mambuek kalio jariang bisa mamakai jariang mudo maupun jariang tuo. Namun biasonyo bagi kebanyakan urang, kalio jariang mamakai bahan dari jariang tuo, karano jariang tuo labiah lamak rasonyo dibandiang jariang mudo. Kalio jariang mampunyoi kuah santan nan kental dan raso yang saketek padeh dengan bumbu khas Minangkabau. Kalio jariang banyak juo dijumpai di Rumah Makan Padang. Kalio jariang sangaik pas kalau disantap jo nasi angek. "}
{"id": "326267", "revid": "55", "url": "https://min.wikipedia.org/wiki?curid=326267", "title": "Gimbap", "text": " Gimbap (), atau ditulih juo kimbap, adolah makanan Korea nan tabuek dari nasi jo bahan lainnyo nan diguluang dalam lembaran rumpuik lauik kariang nan disabuik \"gim\" (di Japang disabuik \"nori\"), lalu diedangan dalam saik sakali suok. Edangan iko acok jadi bagian dari makanan nan dikameh (\"dosirak\"), untuak dimakan ukatu pai piknik jo acara lua ruangan, jo dapek bafungsi sabagai makan siang ringan nan dimakan basamo \"danmuji\" (acar kuniang lobak cino) jo \"kimchi\". Iko adolah makanan bungkuih (\"take-out food\") nan tanamo di Korea Salatan jo nagara-nagara lainnyo, sarato dianggap sabagai makanan nan praktis dek karano mudah dibao. Makanan iko umumnyo dibungkuih rapek-rapek (biasonyo jo karateh aluminium, tapi kini ko kadang-kadang jo karateh biaso) jo isinyo indak pakai bahan nan caia.\nEtimologi.\nKato \"gim\" () aratinyo adolah rumpuik lauik nan dapek dimakan, yaitu dari genus Porphyra jo Pyropia. Sadang kato \"bap\" () sacaro umum aratinyo \"nasi\". Istilah gabuangan \"gimbap\" adolah istilah baru (neologisme); itu indak ado dalam bahaso Korea sampai muncua di jaman moderen. Makanan nan bakonsep sarupo, nasi nan dibungkuih jo \"gim\", disabuik \"bokssam\" () pado maso Joseon (1392\u20131897).\nIstilah \"gimbap\" digunoan dalam artikel koran Korea pado taun 1935, tatapi maso itu kato pinjaman \"norimaki\" bapakai juo. \"Norimaki\" adolah namo edangan Japang nan sarupo, nan marupoan kosakata bahaso Japang nan masuak ka dalam bahaso Korea salamo panduduakan Japang (1910\u20131945), yaitu kutiko mangaja jo babicaro bahaso Korea dilarang. Kaduo kato itu digunoan baganti-ganti, sampai gimbap kudian jadi istilah universal nan dipiliah, sabagai bagian dari upayo mambarasihan siso-siso kolonialisme Japang jo mamurnian bahaso Korea.\nRestoran waralaba.\nBanyak restoran waralaba capek saji (\"fastfood retail chain\") Korea Selatan nan spesialisasinyo manjua \"gimbap\" jo mie. Di antaro waralaba tasabuik adolah Gimbap Cheonguk (), Kobongmin Gimbabin (), Chungmu Gimbab Matjuk (), Teacher Kim (), Gimbap Nara (), Gimgane (), Gobong Gimbap (), Jongro Gimbap (), Rolling Rice, Gimbap King ( King), jo Charles Sutbul Gimbap (). Babarapo restoran iko manyajian juo edangan lain, tamasuak \"dongaseu\" (potongan dagiang kandiak), \"ramyeon\" (mie instan), \"udong\" (mie taba kuah), \"naengmyeon\" (mie dingin), \"bibimbap\" (nasi campua sayua abuih jo lauak), sarato masakan kuah abuih sarupo \"kimchi-jjigae\" (kimchi abuih), \"doenjang-jjigae\" (pasta kedelai abuih), \"sundubu-jjigae\" (tahu lambuik abuih), jo \"omurice\" (nasi talua dadar)."}
{"id": "326271", "revid": "51", "url": "https://min.wikipedia.org/wiki?curid=326271", "title": "Soichiro Honda", "text": " adolah surang insinyua jo industrialis asa Japang. Pado taun 1948, inyo mandirian Honda Motor Co., Ltd. sarato mangawasi pakambangannyo, dari sabuah gubuak kayu pabirik sapeda motor manjadi sabuah parusaoan mobil jo sapeda motor multinasional.\nMaso awa.\nHonda laia di kampuang K\u014dmy\u014d, Distrik Iwata, Shizuoka, dakek Hamamatsu, pado 17 November 1906. Inyo maabihan maso keteknyo manolong apaknyo, Gihei, surang tukang basi nan mambuko bengke karetangin. Sadang amaknyo Mika adolah surang tukang tanun. Honda indak tatariak jo pandidiakan tradisional. Sikolanyo manyarahan laporan nilai kapado murik-murik, tatapi musiti dibaliakan jo setempel kaluargo, untuak mamastian baso urang gaeknyo alah malieknyo. Honda mambuek setempel kaluargo palasu dari kajai bakeh panutuik pedal karetangin. Panipuan itu capek tabongka kutiko inyo muloi mambuek setempel palasu untuak murik-murik lainnyo. Honda indak sadar baso setempel aruih dibuek tabaliak sarupo camin. Namo kaluargonya \u672c\u7530 simetris uruf kanjinyo kutiko ditulih sacaro tagak (vertikal), inggo indak ado masaalah kok dicap, tatapi babarapo namo kaluargo murik-murik lain indak baitu.\nSajak masiah paja ketek, Honda alah sanang bana mancaliak oto patamo nan panah malinteh di kampuangnyo. Pado maso gadangnyo, inyo acok mangatoan baso inyo indak dapek lupo baunyo minyak oli nan taseba dari oto tu. Soichiro panah maminjam salah satu karetangin apaknyo untuak maliek demonstrasi sabuah pasawaik tabang nan dibuek dek pilot Art Smith, nan manguekan cintonyo taradok masin jo panamuan. \nPado usia 15, walau indak ado pandidiakan formal, Honda maninggakan rumah pai ka Tokyo untuak mancari karajo. Inyo ditarimo magang di sabuah bengke oto pado taun 1922. Satalah babarapo lamo indak jaleh kapagawaiannyo, inyo tingga karajo di sinan salamo anam taun sabagai mekanik oto; sabalun kudian baliak ka kampuangnyo untuak mamuloi bisnis bengke otonyo surang pado taun 1928 kutiko usianyo 22 taun.\nHonda sato pulo mambalap oto Ford bamasin turbo dalam \"Balap Oto Japang Patamo\" di Tamagawa Speedway pado taun 1936. Iyo maalami kacilakoan jo luko parah pado mato kidanyo. Sudaronyo lai taluko juo. Satalah itu, inyo baranti mambalap oto.\nPangambangan Honda Motor Co, Ltd.\nPado taun 1937, Honda mandirian T\u014dkai Seiki untuak mamproduksi cincin piston untuak Toyota. Salamo Parang Dunia II, sarangan pambom B-29 AS maancuaan pabirik Yamashita Togai Seiki pado taun 1944, jo pabirik Iwata runtuah dek gampo Mikawa 1945. Satalah parang, Honda manjua siso-siso parusaoannya nan masiah dapek disalamaikan kapado Toyota saarago \u00a5 450.000, jo mamakai dana nan didapek untuak mandirian Institut Panalitian Teknis Honda pado Oktober 1946. Pado 1948 inyo muloi mamproduksi sapeda motor langkok, yaitu Tipe A, nan digarakan dek masin produksi massal patamo nan dirancang Honda, nan tajua sampai 1951. Tipe D pado 1949 adolah sapeda motor sajati bakarangko baja takan, nan dirancang jo diproduksi surang dek Honda bamasin 2-tak, 98 cc (6,0 cu in) 3 pk (2,2 kW); iko manjadi model patamo dalam seri sapeda motor Dream. \"Society of Automotive Engineers of Japan\" (dalam bahasa Jepang) mamasuakan model Tipe A jo Tipe D sabagai duo dari 240 Tonggak Teknologi Otomotif Japang.\nMaso akia.\nSoichiro Honda maningga pado 5 Agustus 1991, babarapo ari sabalu Grand Prix Hongaria, dek karano gaga ati. Ayrton Senna, pamanang Grand Prix, mandedikasian kamanangannyo untuak mandiang Soichiro Honda. Inyo diagiah bintang jaso anumerta Kakaisaran Japang, dinaiakan ka paringkek senior katigo dalam urutan prioritas, jo diangkek sabagai Panjago Aguang dari Ordo Matoari Tabik."}
{"id": "326275", "revid": "12718", "url": "https://min.wikipedia.org/wiki?curid=326275", "title": "Genmaicha", "text": "Genmaicha (\u7384 \u7c73 \u8336?), Adolah teh ijau bareh sirah Japang nan isinyo teh ijau dicampua jo bareh sirah nan alah dipanggang. Kadang-kadang disabuik juo \"teh \"popcorn\"\" samo urang dek babarapo butia bareh salamo pamanggangan bantuaknyo sarupo \"popcorn.\" Ado juo nan manyabuiknyo \"teh rakyat\", karano bareh nan dipakai mangurangi harago teh, mambueknyo tajangkau untuak urang Japang nan miskin. Maso kini ko kasado masyarakaik minum \"genmaicha\". Teh iko diminum samo urang-urang nan bapuaso kaagamoan atau untuak urang nan barado di antaro wakatu makan nan cukuik lamo. Gulo jo pati dari bareh mambuek teh punyo raso nan angek, jo padek. \"Genmaicha\" mudah untuak diminum jo membuek paruik labiah lamak rasonyo. Teh \"genmaicha\" nan diaduk samo aia angek warnanyo kuniang mudo. Rasonyo ringan sarato manggabungan raso sajuak teh hijau jo baun nasi baka. Walau subananyo teh iko adolah teh hijau, caro manyaduah teh ini beda: aianyo harus diabuih kiro-kiro antaro 80\u201385\u00b0 C (176\u2013185\u00b0 F), dan wakatu marandamnyo 3\u20135 minik tagantuang salero masiang-masiang.\nGenmaicha kadang dijua jo ado campuan \"matcha\" (teh hijau bubuk) didalamnyo. Jinih teh ko disabuik \"matcha-iri genmaicha\" (\u62b9\u8336 \u5165 \u308a \u7384 \u7c73 \u8336?) (nan bararti: \"genmaicha\" jo tambahan teh ijau bubuak). \"Genmaicha Matcha-iri\" punyo raso nan sarupo jo \"genmaicha\" biaso, tapi rasonyo lebiah kuek jo warnanyo labiah ijau daripado kuniang mudo. \nDi Korea, teh nan sarupo jo \"genmaicha\" iko disabuik \"hyeonminokcha\" (\ud604\ubbf8 \ub179\ucc28; \"teh ijau bareh sirah\"), sadangkan kato \"hyeonmicha\" (\ud604\ubbf8 \ucc28), nan merupoan sarumpun \"genmaicha\", mangacu ka infus bareh sirah panggang dalam aia mandidiah.\nManfaaik.\n\"Genmaicha\" iko punyo banyak manfaaik untuak kasihatan;\n\"Genmaicha\" manganduang EGCG, antioksidan nan maningkekan fungsi katekolamin dalam tubuah, hormon nan takaik jo stres, kontraksi otot, dan nan paliang pantiang, mangilangan lamak tubuah sarato manakan nafsu makan.\nTeh g\"enmaicha\" mambantu wakatu gulo darah sadang naiak, nan mambuek capek berang, latiah, sarato nio makan makanan nan indaik sehaik. Paminum teh iko biasonyo labiah mangandalian pola makan. \nPanyakik kardiovaskular kiniko adolah panyabab kamatian nomor satu di babrapo nagara di dunia, jadi paralu untuak mamparatian kadar kolesterol. Selenium dalam \"Genmaicha\" meningkekan alian darah jo manurunan kamungkinan panyakik jantuang.\nSelenium dalam genmaicha dapek mangatua hormon tiroid. Tiroid adolah kalenjar nan talatak di dakek lihia dan manciptakan hormon pantiang. Kakurangan selenium mambuek urang berang-berang se baokannyo, panglihatan nan buruak, lamah otot, latiah, kurang lalok, kulik kariang, dan banyak lai nan lain.\nTeh hijau dalam \"genmaicha\" dikatahui mangilangan sado racun jo zat babahayo dalam tubuah. Polifenol dalam teh hijau pun mambantu hati katiko detoksifikasi sambia maagiah antioksidan nan diparaluan untuak malawan radikal bebas.\nKanker dek tumbuahnyo sel nan indak takandali marupoan salah satu panyabab utamo kamatian. EGCG, dalam genmaicha dikatahui manurunan rasiko babagai jinih kanker jo manakan sel-sel kanker nan tumbuah. Minum teh iko sabalun jo sasudah operasi kanker sacaro signifikan manurunan rasiko terulangnyo.panyakik kanker.\nSifaik-sifaik antibakteri nan ado dalam teh iko mambunuah bakteri panyabab gigi balubang, karusakan gigi, panyakik gusi, jo bau muluik.\nGenmaicha adolah diuretik nan kuek, nan mambantu mangurangi kambuang jo manghindari retensi aia, mambantu menyingkiaan kalabiahan aia jo racun. \nManfaaik lain dari selenium, yang ado di g\"enmaicha\", adolah dapek mambantu panyakik asma. Manuruik Pusek Medis Universitas Maryland, satu panalitian menunjuakan bahasonyo satangah dari urang nan manggunoan selenium labiah saketek punyo masalah jo asma daripado nan menggunakan plasebo.\nEGCG dalam teh hijau iko 200 kali labiah kuek daripado vitamin E dalam maancuaan radikal bebas nan marusak kulik. Jadi minum teh iko sacaro tartua dapek manghindari karusakan kulik, karipuik jo tando-tando tuo lainnyo.\n\"Genmaicha\" indak mambuek nan minum latiah, tapi mambantu santai jo lamak lalok malam ari. Teh iko manganduang GABA nan marupoan \"neurotransmitter\" sainggonyo mamungkinkan untuak santai. Asam amino dalam teh pun dapek mambantu santai jo fokus."}
{"id": "326278", "revid": "12718", "url": "https://min.wikipedia.org/wiki?curid=326278", "title": "Front Pambebasan Nasional Moro", "text": "Front Pambebasan Nasional Moro ( (MNLF); ) adolah ciek organisasi politik di Filipina nan didirian pado taun 1972. Organisasi iko awanyo marupoan pacahan dari kalompok Garakan Kamardekaan Muslim. MNLF dianggap sabagai organisasi nan paliang tapandang di antaro garakan-garakan separatis Moro salamo labiah kurang duo dekade, sajak taun 1970-an.\nPado taun 1996, MNLF manandotangani pajanjian padamaian pantiang jo pamarentah Filipina nan manyabaukan tabantuaknyo Daerah Otonomi Muslim Mindanao (ARMM), sabuah wilayah nan tadiri dari duo provinsi daratan jo tigo provinsi pulau di mano panduduaknyo nan mayoritas Muslim manikmaiki otonomi tatantu. Nur Misuari ditunjuak sabagai gubernur wilayah itu, tatapi pamarentahannyo baakia dalam kakarehan kutiko inyo mamimpin pambarontakan nan gaga taradok pamarentah Filipina pado November 2001; inyo talakik malarian diri ka Sabah sabalun kudian dideportasi baliak ka Filipina dek pamarentah Malaysia.\nMNLF sacaro internasional diakui dek Organisasi Karajosamo Islam (OKI) jo Parlemen-parlemen Nagara-nagara Anggota OKI (PUIC). Sajak 1977, MNLF alah manjadi anggota pangamaik OKI. Pado 30 Januari 2012, MNLF manjadi anggota pangamaik PUIC, sabagaimano nan disatujui dalam sesi rapek umum PUIC ka-7 nan diadoan di Palembang, Indonesia.\nSituasi takini.\nKini ko, Front Pambebasan Nasional Moro faksi Nur Misuari masih malakuan pambicaroan jo Presiden Rodrigo Duterte. Misuari alah batamu jo Duterte sajak ditandotanganinyo Undang-Undang Organik Bangsamoro (BOL) di Kota Davao. Duterte mampatimbangan pulo untuak maagiah otonomi kapado Misuari. Misuari disabuik juo alah mambahas tantang federalisme jo Duterte; manuruik katarangan juru bicaro Presiden, Harry Roque.\nDi bawah faksi Yusoph Jikiri jo Kalompok Muslimin Sema, MNLF adolah bagian dari Komisi Transisi Bangsamoro, basamo-samo jo Front Pambebasan Islam Moro (MILF). Jikiri jo Sema, basarato bininyo Anggota Kongres Bai Sandra Sema, mandukuang UU Organik Bangsamoro.\nBandera.\nFront Pambebasan Nasional Moro manggunoan bandera balambang bintang kuniang ameh jo bulan sabik sarato karih di ateh bidang sirah. Bintang malambangan Kabanaran, Kaadialan, Pasamoan, jo Toleransi, samintaro bulan sabik malambangan Kabijaksanoan. Karih malambangan Kakuatan. Bidang sirah malambangan Aktivisme, Kaputuihan, Katakunan, Kasadaranoan, jo Pangorbanan Bangsamoro dalam mandorong maju pajuangan revolusioner untuak batahan iduik, manantuan nasik surang, sarato kabarasilan. Desain bandera dapek dianggap sekuler walaupun mamakai bintang jo bulan sabik, simbol nan acok bakaik jo Islam. Bandera iko alun ado standarnyo, jo ado banyak variasi ukuaran (skala) lambang-lambang dalam bandera. Lai ado juo varasi nan batulih sahadaik pado bintang jo bulan sabiknyo. Bandera iko dipakai juo dek Republik Bangsamoro, nagara nan diproklamasian dek kalompok itu tapi indak diakui sacaro laweh di dunia internasional."}
{"id": "326281", "revid": "12718", "url": "https://min.wikipedia.org/wiki?curid=326281", "title": "Lareh Koto Piliang", "text": "Lareh Koto Piliang adalah salah satu sistem adaik Minangkabau nan batumpu pado sistem aristokratis. Sistem adaik ko dikambangkan dek Datuak Katumanggungan, dan balaku di ampia sadoalah wilayah budayo Minangkabau, utamonyo Luhak Tanah Data, Luhak Limopuluah, jo Pasisia Selatan.\nSistem adaik.\nLareh Koto Piliang adolah sistem adaik Minangkabau nan dikambangkan dek Datuak Katumanggungan. Sistem adaik ko labiah otokratis, konservatif, jo condong pado agamo dibandiang Lareh Bodi Caniago sainggo muncua papatah nan manyabuik \"Koto Piliang jatuah pado agamo, sia nan mambunuah-sia dibunuah; Bodi Caniago jatuah ka adaik, ilang dicari, lapuak diganti.\"\nPado zaman saisuak, satiok lareh mampunyoi daerah surang-surang dek kaduo lareh mampunyoi prinsip nan babeda sainggo acok basalisiah dan punyo daerah surang. Satiok nagari bahkan mambuek benteng jo paga untuak maantisipasi parang di antaro lareh babeda. Bahkan, sampai ado teori nan manyabuikan baso Datuak Katumanggungan labiah mamiliah bakuaso di daerah pasisia (rantau) sadangkan Datuak Parpatih nan Sabatang bakuaso di darek untuak mailakan pasalisiahan. Dulunyo Lareh Koto Piliang bakambang di Luhak Limopuluah jo sabagian Luhak Tanah Data.\"\"\nPado nagari balareh Koto Piliang, pangulu-pangulunyo duduak indak samo tinggi sainggo rumah gadang inggo balai adaiknyo dibuek baanjuang. Dalan pawarisan gala adat diturunkan dari ayah ka anak. Sagalo putusan adaik jo paradilan disarahkan pado pangulu. Katiko ado sangketo adaik nan pantiang jo indak anyo soal salingkuang nagari, mangko dirundiangkan dalam \"rapek salareh\". Kok indak tasalasaian mangko dibaok ka \"rapek saluhak\". Kok alun juo baru kudian dibaok ka Bandaro atau Rajo Adaik. Baru sudah tu dibaok ka Rajo Alam kok alun juo salasai.\"\nSistem nan dipakai dalam pamarintahan Karajaan Minangkabau (Pagaruyuang) pun mamakai sistem Lareh Koto Piliang. Rajo nan Tigo Selo maupun Basa Ampek Balai nan ditunjuak umumnyo barasa dari Koto Piliang sainggo dalam urusan jo rajo pun mamakai aturan lareh Koto Piliang. Hanyo pimpinan tatantu nan buliah maambiak sikap biaso di muko rajo di antaronyo Datuak Bandaro nan Kuniang, pangulu Limo Kaum nan marupokan pimpinan Bodi Caniago nan alah bakadudukan tinggi.\"\nPangulu dari Koto Piliang jo Bodi Caniago dapek barundiang basamo. Katiko ado masalah nan malibaikan kaduo lareh ko, mangko dibaok ka Balai nan Panjang di Nagari Pariangan. Nagari ko salain sabagai nagari paliang tuo, dianggap pulo sabagai nagari nan indak mamihak ka salah satu lareh, sainggo disabuik pulo jo istilah \"Lareh nan Panjang\". Kini kaduo lareh ko alah payah untuak dibedaan karena sifaik dari adaik Minangkabau nan demokratis nan dapek barubah sasuai kaadaan. Sainggo dalam ciek nagari bisa sajo kaduo lareh ko sairiang sajalan.\"\"\nMalaysia.\nDi Malaysia, adaik ko tanamo jo \"Adat Temenggong\", jo sistem warih nan maikuik garih ayah. Sistem iko disebarkan dek parantau Minangkabau pado abaik ka-15 di Karajaan Malaka dan kudian dipakai di wilayah lainnyo. Adat Temenggung balaku di sadoalah nagara bagian samananjuang Malaysia, kacuali Nagari Sambilan."}
{"id": "326282", "revid": "577", "url": "https://min.wikipedia.org/wiki?curid=326282", "title": "Museum T. B Silalahi Center Sumatera Utara", "text": "Museum T. B. Center Sumatera Utara adolah sabuah museum nan talatak di Jalan DR. Term. Silalahi No. 88, Silalahi Pagar Batu, Balige, Kabupaten Toba Samosir, Sumatera Utara 22312.\nMuseum T. B Silalahi Center.\nMuseum T. B Silalahi ko diagiah namo Museum Jajak Langkah dan Sajarah T. B Silalahi nan jadikan pulo sabagai tampek untuak maagiah samangek calon generasi mudo untuak taruih maraiah cito-citonyo jo mancaliak pangalaman TB. Silalahi mulai dari ketek sabagai anak gubalo kabau sampai manjadi jendral.\nMuseum TB. Silalahi adolah sebuah badan nirbala nan ditagakkan dek Letnan TNI (Purn) Dr. Tiopan Bernhard Silalahi. Badan ko ditagakkan batujuan untuak manjago Budayo Batak dan mambantuak karakter masyarakaik Batak.\nKoleksi Musem T. B Silalahi Center.\nMuseum ko adolah Museum Jajak Langkah T. B. Silalahi. Museum Jajak Langkah dan Sejarah T.B. Silalahi disabuik sabagai tampek motivasi. Museum ko ado koleksi surang nan barupo baju dinas, bintang jaso, tando kehormatan, kandaraan pribadi jo dinas, macam sanjato nan digunokan dek T. B. Silalahi jo kenang-kenangan dari panjuru dunia nan diagiah kapado T. B Silalahi.\nDidalam ruangannyo ado panel-panel nan mancaritokan sajarah iduik T. B. Silalahi dan jalan karirnyo. Salain tu di ruangan ado alaik-alaik pribadinyo, co saragam sarato pangkek-pangkek katiko jadi militer, ado ijazah, baju katiko manjadi menteri, bangku sakolah katiko SR, oto dinas nan dulunyo digunokan katiko mammpin sabagai Menpan pado Kabinet Pambangunan VI, dan lainyo sabagainyo."}
{"id": "326283", "revid": "577", "url": "https://min.wikipedia.org/wiki?curid=326283", "title": "Balai adaik", "text": ""}
{"id": "326284", "revid": "51", "url": "https://min.wikipedia.org/wiki?curid=326284", "title": "Muhammad Iqbal", "text": "Muhammad Iqbal (/ \u02c8\u026akb\u0251\u02d0l /; Urdu: \u0645\u062d\u0645\u062f \u0627\u0650\u0642\u0628\u0627\u0644; November 1877 - 21 April 1938), nan labiah tanamo sabagai Allama Iqbal, adolah surang panyaia, filsuf, politisi, akademisi, pangacara jo urang alim di India maso panjajahan Inggrih nan dianggap mamicu Garakan Pakistan. Baliau disabuik sabagai \"Bapak Spiritual Pakistan.\" Inyo adolah urang pantiang dalam sastra Urdu, jo karya sastranyo dalam bahasa Urdu dan Persia.\nSabagai panyaia tanamo Iqbal disagani dek urang India, Pakistan, Bangladesh, Iran, jo samo cendekiawan sastra internasional lainnyo.Walau tanamo sabagai penyair, inyo pun surang \"pamikia falsafah Muslim nan sangaik diakui di zaman moderen\". Buku puisi partamonyo, \"The Secrets of the Self\", babahaso Persia pado taun 1915, kamudian muncua buku-buku puisi lainnyo sarupo \"The Secrets of Selflessness\", \"Message from the East\", jo \"Persian Psalms\". Di antaro karyanyo, karya-karya babahaso Urdu paliang tanamo adolah \"Call of the Marching Bell\", \"Gabriel's Wing\", \"The Rod of Moses\" jo bagian dari \"Gift from Hijaz\". Salain puisi babahaso Urdu jo Persia-nyo, karya babahso Inggrih sarato surek-sureknyo sangaik bapangaruah dalam wacana budayo, sosial, agamo dan politik.\nPado taun 1922, Tahun Baru Honours, inyo diangkek manjadi \"Knight Bachelor\" dek Rajo George V.Wakatu baraja hukum jo filsafat di Inggrih, Iqbal manjadi anggota \"All-India Muslim League\" cabang London. Kamudian, salamo sesi Liga di Desember 1930, inyo manyampaian pidato kapresidenannyo nan paliang tanamo-Pidato Allahabad di mano inyo mandorong taciptanyo nagara Muslim di India barat lauik.\nDi sabagian gadang Asia Salatan dan dunia babahaso Urdu, Iqbal dianggap sabagai \"Shair-e-Mashriq\" (Urdu: \u0634\u0627\u0639\u0631 \u0645\u0634\u0631\u0642, \"Panyair Timur\").Inyo pun juo disabuik \"Mufakkir-e-Pakistan\" (Urdu: \u0645\u0641\u06a9\u0631 \u067e\u0627\u06a9\u0633\u062a\u0627\u0646, \"Pamikia Pakistan\"), \"Musawwar-e-Pakistan\" (Urdu: \u0645\u0635\u0648\u0631 \u067e\u0627\u06a9\u0633\u062a\u0627\u0646, \"Artis Pakistan\") sarato \"Hakeem-ul-Ummat\" (Urdu) : \u062d\u06a9\u06cc\u0645 \u0627\u0644\u0627\u0645\u062a, \"Urang bijakbagi ummat\"). Pamarintah Pakistan sacaro rasmi menamoannyo \"Panyair Nasional Pakistan\". Ulang tahunnyo \"Y\u014dm-e Wel\u0101dat-e Mu\u1e25ammad Iqb\u0101l\" (Urdu: \u06cc\u0648\u0645 \u0648\u0644\u0627\u062f\u062a \u0645\u062d\u0645\u062f \u0627\u0642\u0628\u0627\u0644), atau Hari Iqbal, adolah hari libur umum di Pakistan.\nRumah Iqbal masih talatak di Sialkot dan diakui sabagai \"Iqbal's Manzil\" dan tabukak untuak pangunjuang. Rumahnyo nan lain tampek inyo tingga sabagian gadang hiduiknyo jo maningga adolah di Lahore, dinamoi sabagai \"Javed Manzil\". Museum iko talatak di \"Allama Iqbal Road\" dakek Stasiun Kareta Api Lahore, Punjab, Pakistan. Museum ko dilinduangi samo Undang-Undang Purbakala Punjab taun 1975, dan dinyoakan sabagai monumen nasional Pakistan pado taun 1977.\nKarya.\nProsa babahaso Urdu \nProsa babahaso Inggrih\nPuisi babahaso Persia\nPuisi babahaso Urdu"}
{"id": "326285", "revid": "55", "url": "https://min.wikipedia.org/wiki?curid=326285", "title": "Silek Langkah Tigo", "text": "Silek langkah tigo acok disabuik jo langkah garak langkah kareh sacaro teknik. Karakter silek aliran iko condong mamakai garakan praktis dalam sabuah pataruangan. Langkah tigo marupokan kajian dasar nan maliputi kasado pamahaman leluhur Minangkabau sarupo nan diisyaraikkan dalam tambo jo tigo namo tokoh utamo, yaitu Maharajo Alif, Maharajo Dipang, jo Maharajo Dirajo. Kasadonyo maisyaraikkan dasar sagalo sasuatu di Minangkabau. Tigo tokoh utamo tasabuik maisyaraikkan kajadian alam nan tadiri dari zat, sifaik jo wujuik sabagaimano hasia panalitian ilmuan tantang kajadian alam nan dikenal jo teori Big Bang. Dalam teori Big Bang tadapaik tigo jinih materi nan mamungkinkan yaitu materi galok dingin, galok angek, jo materi barionik.\nBadasarkan pangatahuan umum, langkah tigo maisyaraikkan tigo kapandaian nan harus dipunyoi dek pandeka silek, yaitu kapandaian intelektual, kapandaian emosional, jo kapandaian spiritual. Pandeka paralu mampunyoi katigonyo supayo dapek mamahami hakikek silek jo bela diri nan sajati sahinggo dapek manciptokan garak langkah silek sampurna nan dikontrol dek tigo kacardasan dalam diri manusia. \nKok disusuri dari wilayah utamo Minangkabau, nan tadiri dari luhak nan tigo. Tigo luhak bahubuangan jo kapandaian emosional tadi. Luhak Tanah Data diistilahkan sabagai Luhak nan Tuo sabagai isyaraik rongga di ateh badan manusia nan ado dikapalo. Luhak Agam maisyaraikan rongga tangah badan manusia, yaitu dado. Luhak Limopuluah Kota maisyaraikkan rongga bawah badan manusia, yaitu paruik.\nDalam konteks silek, langkah tigo mangecek tantang tigo pamahaman, diantaronyo pamahaman kabatinan hakikek kahidupan, pamahaman kasaimbangan sabagai dasat kabanaran, sarato pamahaman garak langkah sabagai dasar kataraturan. Katigo pamahaman tasabuik, tabantuaklah silek nan diarokkan dapek malahiakan pandeka nan sabananyo, yaitu urang-urang nan kayo jo ilimu pangatauan nan tanamo jo istilah cadiak pandai."}
{"id": "326287", "revid": "73", "url": "https://min.wikipedia.org/wiki?curid=326287", "title": "Tikuluak balenggek", "text": "Tikuluak balenggek adolah salah satu jinih tikuluak nan dipakai padusi Minang. Sasuai namonyo tikuluak balenggek tadiri dari duo tingkek nan tabuek dari kain balapak. Kain balapak babantuak pasegi, panuah dek hiasan banang ameh atau perak nan disungkik an wakatu mananun. \nPado bagian bawah salendang balapak dibuek tikuluak tanduak nan manyarupoi tanduak kabau atau ado jo nan manaybuik bantuak atok rumah gadang Minangkabau. Bagian ateh ado nan tabuek dari kayu nan ringan. Kudian dibantuak manyarupoi tikuluak nan diagiah babagai ukiran pado bagian permuakaannyo jo diagiah rono kaamehan. Bagian dalamnyo balubang untuak mamudahan mamasangnyo pado tikuluak bagian bawah.\nPanggunoan tikuluak balenggek.\nTikuluak balenggek digunoan sabagai panutuik kapalo anak daro di Lintau, Tanah Datar, Sumatera Barat wakatu basandiang di palaminan. Dulunyo nan dapek mamakai tikuluak ko katurunan bangsawan atau katurunan pangulu. Jikok ado padusi nan katuju mamakai tikuluak ko mustilah mamintak izin ka pangulu atau datuak jo mambayia uang adaik ka pangulunyo. "}
{"id": "326288", "revid": "51", "url": "https://min.wikipedia.org/wiki?curid=326288", "title": "Neelofa", "text": "Noor Neelofa Mohd Noor ato dikenal juo jo namo pendek Neelofa (), marupoan saurang aktris bakabangsaan Malaysia. Disampiang manjadi artis baliau juo marupoan pambawo acara tv, pangacara, pangusaho babagai bidang jo model iklan Malaysia. Awal masuak ka dunia hiburan bamulo samanjak jadi pamanang Dewi Remaja pado 2009/10 nan diadoan jo majalah remaja Malaysia. Salain takenal sabagai artis jo pangusaho hijab pamiliak namo neelofa ko marupoan wanita patamo nan manjadi duta merek kosmetik takenal asal Perancis, Lanc\u00f4me. Pamiliak namo Neelofa ko marupoan paniaga nan sukses sarato manginsfirasi banyak wanita lokal Malaysia jo luar malaysia, suksesnyo di bidang paniagaan dibuktian jo masuaknyo dalam daftar 30 Inovator dan Pangusaho Mudo Asia, pamiliak namo Neelofa ko barasi manggugurkan pandangan jo anggapan nagatif tantang kaum padusi dengan apo nan ala di capainyo sarato mambawok parubahan sosial nan gadang barkat kapiawaannyo dalam paniagaan.\nAwal Panggung.\nAwal dari karier Neelofa mulai di kenal malalui pamilihan Duta Remaja pado tahun 2009, hinggo akhirnyo mandapek tawaran manjadi pameran pambantu di babarapo filem, hinggo manjadi pameran utama. Nama neelofa melonjak naik sajak baparan di film Suri Hati Mr. Pilot. \nUsaho Bisnis.\nNeelofa dikenal sabagai jutawan disababkan kajayaannyo dalam usaho tudung nan bamerek Naelofar. disampiang Naelofar hijab adopun usaho bisnis neelofa adolah usaho soflens nan banamo Lofalens, usaho hijab nan bamerek Naelofar, usaho sepatu jo sandal nan bamerek LofaHels, produk minuman kasehatan nan bamerek BellaVita.\nBuku.\nPado Mei 2016 baliau manarbitkan sabuah buku nan bajudul The Chic Codes nan mangisahkan parjalanan kahidupannyo, untuk manginspirasi para remaja untuak bakarya. \nRiwayat Pendidikan.\nNeelofa marupoan saurang palajar nan camarlang nan barasa dari Maktab Rendah Sains Mara (MRSM) Langkawi, hasil kaputusan balajarnyo barasil mandapaik 10A pado SPM tahun 2006, disamping tuh baliau juo turut mandapek kaputusan cemerlang pado peperiksaan UPSR (5A) dan PMR (8A). Berkat kacemerlangan tasabut akhirnyo Neelofa barasil malanjutkan pelajaran A Level di universitas Damansara Utama sabalum manyambung Ijazah Sarjana Mudo Perdagangan Asing dan Pemasaran Antarabangsa di Sunway University College, Petaling Jaya."}
{"id": "326289", "revid": "577", "url": "https://min.wikipedia.org/wiki?curid=326289", "title": "Lapau", "text": "Lapau (bahaso Indonesia: lepau) atau kadai marujuak ka tampek manggaleh makanan jo minuman, samacam warung kopi kini. Babedo jo toko nan tampeknyo tatutuik, bangunan lapau hanyo dibuek semiparmanen alias tabukak, tapi alah dilengkapi meja jo tampek duduak. Salain makan jo minum, urang-urang acok pai ka lapau untuak sakadar maota maupun batuka informasi. Fungsi iko masih balansuang inggo kini. \nLapau acok disandiangan jo surau sabagai tampek tumbuah gadangnyo saurang laki-laki di Minangkabau sarato indak bisa dipisahan dari kabudayaan jo karakter masyarakaik Minangkabau. \nTampilan jo menu.\nLapau identik jo warung kopi kini. Bangunannyo semipermanen, tabuek dari kayu atau papan. Lapau mamiliki meja nan babantuak panjang jo bangku panjang mangikuti panjangnyo meja.\nMenu nan digalehan di lapau hanyo makanan jo minuman nan biaso. Minumannyo takah kopi, teh, susu, teh talua, jo minuman instan dalam kemasan. Adapun makanan di antaronyo kue, roti, sarato kulek-kulek takah goreang pisang, godok, katan, kacang padi, jo pinyaram.\nSijarah.\nIndak diketahui pasti bilo sijarah lapau bamulo. Guru besar sijarah dari Universitas Andalas Gusti Asnan mampakiroan lapau ado sairiang jo kamunculan pasa pado akhia abaik ke-18. Lapau ditagakan di tapi jalan nan acok dilalui dek para panggaleh jo musafir, takah di puncak sabuah pandakian atau pasimpangan jalan. Lapau bisa dibuek jo dimiliki dek sia se. Salain urang nan mampunyoi jiwa panggaleh, urang nan punyo lapau biasonyo urang nan laweh pargaulannyo dan indak jarang banyak dari mereka adalah pandeka.\nLapau dimanfaatkan sabagai tampek malapeh panek dan tampek diskusi. Dulu, lapau di kawasan pantai bahkan manjadi tampek bamalam para saudagar nan datang dari daerah padalaman. Di lapau ini pulo kadang-kadang transaksi jo saudagar lain dilakukan. Salain itu, urang di lapau bisa saling babagi informasi, baik mangenai barang dagangan nan dibaok, fluktuasi harago, kondisi pasa, pangalaman dalam manggaleh, hinggo kaadaan sosial jo politik di daerah-daerah nan mereka lalui.\nSairiang wakatu, duduak di lapau manjadi kabiasan laki-laki bahkan ado nan manyabuik sabagai tradisi. Dek sistem kekerabatan matrilineal, laki-laki nan lah gadang indak baitu bebas di rumahnyo surang. Laki-laki nan alun manikah lalok di surau atau pai marantau. Mangko dek itu, lapau manjelma manjadi tampek laki-laki bakumpua atau badiskusi, tarutamo dalam hal baradu argumen. Meski baitu, lapau indak dianggap sebagai limbago tradisional Minangkabau. \nSabagai tampek diskusi, lapau manjadi arena demokratis nan mampatamuan urang-urang tanpa mancaliak status sosial. Manuruik sijawaran Taufik Abdullah, diskusi di lapau dapek mangarah ka sindia-manyindia sampai olok-olok. Samantaro itu, budayawan A.A. Navis mahyabuik lapau sabagai balai randah, sabagai pambanding balai adaik tampek ninik-mamak bamusyawarah. Namun, Buya Hamka dalam bukunyo \"Islam dan adat Minangkabau\" mangkritik parangai urang nan maabihan hari duduk maota di lapau.\nBanyak kaba jo carita fiksi nan dibuek dek panulih Minangkabau hingga karya sijarah nan maagiah gambaran lapau.\nLapau kini.\nMenuruik kamus bahaso Indonesia, lapau nan ditulih \"lepau\" basinonim jo \"warung\". Di Sumatera Barat, kaduo istilah iko samo-samo digunoan, walaupun indak baitu jaleh bedo antaro kaduonyo. Namun baitu, sabagian urang tatap mampatahankan istilah lapau dek ado kaarihan lokal nan takanduang di dalamnyo.\nSalain sabagai tampek jual bali babagai kabutuhan harian, lapau pado maso kini masih manjadi tampek para laki-laki bakumpua, maabihan wakatu, jo maota sambia merokok, minum kopi, teh, atau sambil main domino, dan remi. \nLapau masih banyak dijumpai inggo kini. Pangelolaannyo indak dijalanan sacaro modern sahinggo bangunannyo hanyo dibuek semipermanen. Anggota DPR RI periode 2014-2019 Refrizal parnah manjalankan kagiatan badah lapau di Sumatera Barat nan batujuan maningkekan pangelolaan lapau manjadi modern."}
{"id": "326290", "revid": "12718", "url": "https://min.wikipedia.org/wiki?curid=326290", "title": "Karni Ilyas", "text": "Dr. (HC). Sukarni \"Karni\" Ilyas, S.H. (Lahir di Balingka, Agam, Sumatera Barat, 25 September 1952; umua 67 tahun) adolah saurang tokoh jurnalis jo pajuang hukum Indonesia. Karni marupokan wartawan nan sukses, jo banyak malahian liputan jo program-program unggul.\nAsa Usul.\nKarni di lahian dari urang gaek yang barasal dari Minangkabau, Ilyas Sutan Nagari (Ayah) jo Syamsinar (Ama). Kakeknyo dari pihak ama nan banamo Datuak Basa, marupoan panggaleh kain partai gadang jo salah sorang pambuek Diniyah School. Samaso SMP Karni basakolah di SMPN 05 Padang. Sasudah manamaikan SMEA di Padang inyo malanjuikan pandidikannyo di Fakultas Hukum Universitas Indonesia.\n= Kehidupan Awal dan Pendidikan =\nSukarni Ilyas dilahiaan di Nagari Balingka, Kecamatan IV Koto, Kabupaten Agam, Sumatera Barat pado 25 September 1952. Orang tuonyo, Ilyas Sutan Nagari (ayah) dan Syamsinar (ibu), berasal dari Minangkabau. Kakeknyo dari pihak ibu yang banamo Datuk Basa (\"Angku Datuak\"), marupoan seorang pedagang kain partai besar dan salah satu pandiri Diniyah School Padang Panjang. Sajak kecil Karni berminat pado jurnalistik. Puisi pertamonyo dimuat di \"Harian Haluan\". Semasa remaja ia bersekolah di SMP Negeri 5 Padang dan tamat pado tahun 1968. Setelah menamatkan SMEA Negeri 1 Padang (kini SMK Negeri 2 Padang) pado tahun 1971, ia melanjutkan pendidikannyo di Fakultas Hukum Universitas Indonesia dan meraih gelar Sarjana Hukum pado tahun 1984. Ia manarimo gelar Doktor Honoris Causa dalam bidang hukum dari Universitas Muhammadiyah Surakarta pado tahun 2013.\nKarier.\nKarni mamulai kariernyo sabagai wartawan harian Suara Karya pado tahun 1972. Inyo kamudian pindah ka Majalah Tempo tahun 1978 sampai manjabaik sabagai Redaktur Pelaksana. Kepiawaiannyo dalam bidang hukum mambuek Karni ditugaskan untuak mamimpin Majalah Forum tahun 1991-1999. Tahun barikuiknyo Karni mamacik posisi sabagai Komisaris Majalah tu.\nInyo mamimpin Liputan 6 SCTV samanjak tahun 1999-2005. Di televisi inyo mandapekan dunia baru nan tanyato luar biaso baginyo. Inyo tapacu katiko bahadapan jo wakatu tenggat barito nan bisa muncua satiok saat. Dunia baru ikolah nan mambueknyo mampunyoi jargon basonyo kakuatan televisi adolah kacepatan, kacepatan, jo kacepatan. Dalam tempo hanyo anam tahun, inyo berhasil maantaran Liputan 6 SCTV manjadi program barito terkemuka di Tanah Air.\nKarni hijrah ka ANTV tahun 2005. Dek tangan dinginnyo, banyak tayangan ekslusif lahia dari liputan jo katajaman naluri kawartawanannyo. Ndak jarang dalam liputan-liputan tu inyo sakaligus manjadi reporternyo. Tahun 2007, inyo dipercayai mambenahi TV One nan baru sajo diambiak alih dek Keluarga Bakrie. Pado stasiun televisi iko namanyo cukup bakibar, tarutamo sasudah mamandu acara \"Indonesia Lawyers Club\". Di TV One, Karni manjabaik sabagai Direktur Pemberitaan atau Pemimpin Redaksi News jo Sports. Pado tahun 2012, inyo meraih Panasonic Gobel Awards, untuak kategori \"Life Time Achievement\".\n= Era Digital =\nSajak September 2020, Karni mulai merambah ke era digital dengan mambuek kanal YouTube \"Karni Ilyas Club\". Namo ini mangacu kepada program yang ia pandu, Indonesia Lawyers Club. Kehadiran Karni Ilyas Club ini menyusul Najwa Shihab, yang sudah lebih dulu malakukan hal sarupo lewaik kanal Youtube Narasi.TV. Terhitung saat ini, sudah banyak narasumber yang datang ke konten Karni Ilyas Club. Terhitung per 2022 hingga sekarang, sudah dua kanal digital Karni yang hadir di Youtube, yakni Indonesia Lawyers Club (versi reborn, atau dikenal sebagai versi digital) dan Karni Ilyas Club.\nBang One yang kritis marupoan sosok Karni yang digambarkan malalui karikatur/kartun. Tokoh ini dilahirkan pado bulan Maret 2008, sesaat setelah munculnyo tvOne. Salamo satu tahun karakter tersebut terselip dalam program-program berita tvOne (Kabar Pagi, Siang, dan Petang) dan mendapat apresiasi yang baik. Sabagai wartawan yang lugas dan kritis, Bang One diberikan kesempatan untuak memandu sebuah acara bincang-bincang interaktif berjudul Bang One Show. Dalam mewawancarai seseorang, Bang One kerap mengkritisi kebijakan-kebijakan pemerintah. Saat ini, segmen Kabar Bang One hanya ditampilkan di Kabar Petang dan Apa Kabar Indonesia (Pagi &amp; Malam).\nOrganisasi.\nKarni aktif di barbagai organisasi wartawan. Inyopun manjadi Presiden Jakarta Lawyer Club, Ketua Umum ATVSI (Asosiasi Televisi Swasta Indonesia), sarato Anggota Komisi Kepolisian Nasional."}
{"id": "326291", "revid": "7359", "url": "https://min.wikipedia.org/wiki?curid=326291", "title": "Tato Mentawai", "text": "Tato Mentawai atau ti'ti' adolah jinih tato nan dibuek dek urang Mentawai di Kapulauan Mentawai, Sumatera Barat. Proses mambuek tato disabuik muti'ti'. Tato ko unik dek karano dapek mamanuahi sadoalah badan, tagantuang tujuan tiok tato nan dibuek. Tato dapek dipakai baiak dek laki-laki atau padusi jo pola nan babeda. Tato dipakai juo sabagai sarana kommunikasi sarato identitas untuak urang Mentawai inggo muncua anggapan kalau indak batato mangko inyo urang Malayu, bukan Mentawai asali.\nBudayo manato atau marajah tubuah di kalangan urang Mentawai kini lah mulai ditinggakan, utamonyo dek urang-urang mudo. Stigma negatif acok malakek pado urang nan marajah diri. Apolai pado pamukiman nan dakek ka kota atau dakek lingkungan polisi, urang mudonyo takuik untuak mamakai Tato Mentawai dek dilarang.\nProses manato dilakukan dalam tahapan-tahapan tatantu jo jeda salamo babulan-bulan. Hal iko dilakukan untuak mangurangi raso sakik dari proses manato. Urang nan ditato (\"siputi'ti'\") dek \"sipasati'ti\"' (panato) minimal alah barumua akia balih (kiro-kiro 15 taun).\nProses manato.\nProses manato dimulai jo upacara adaik nan dilakukan dek sikerei nan batujuan untuak mamintak salamaik ka roh-roh atau panguaso alam untuak siputi'ti' jo sipasati'ti' salamo proses manato. Upacara adaik untuak mamintak salamaik ko disabuik \"panaki\". Sasudah \"panaki\" dilakukan, manato pun dapek dimulai.\nProses manato diawali jo mambuek pola. Pola dibuek di bagian tubuah nan dikandaki mamakai tulang daun karambia batinta itam. Tinta itam itu didapek dari campuran babarapo jinih tabu jo jelaga dari minyak lampu togok nan sabalunnyo dicampua dalam tampuruang karambia. Salanjuiknyo pola tasabuik disasuaikan jo kandak \"siputi'ti\"'. Pola tato Mentawai umumnyo babantuak garih-garih, kadang ado pulo pola binatang.\nSasudah pola dibuek, barulah \"sipasati'ti\"' mambuek tato permanen. Tato permanen dibuek jo manokok-nokokan jarum sacaro capek maikuti pola nan dituju. Jarum nan dipakai bisa jarum kuningan atau nan diambiak dari batang pohon waru (dalam baso Mentawai disabuik batang \"tobek\") nan disambuang ka gagang tanduak ruso. Gagang tanduak ruso ko dipacik di tangan kida, ditokok jo kayu panokok di tangan suok.\nSalamo proses manato balansuang, \"siputi'ti'\" dapek marasoan sakik nan taramek sangek, kadang dapek mambuek tangih. Urang di sakitar, nan manonton biasonyo turuik pulo bakomentar sarato mambandiang-bandiangan tato nan dipunyoi untuak manyumangati \"siputi'ti'\" ataupun \"sipasati'ti\"' supayo mandapek hasia nan rancak. Dalam prosesnyo, dapek pulo manitiak darah inggo tacampua antaro tinta itam jo darah pado tatonyo.\nSudah tato dibuek, bagian tubuah nan ditato tadi dibarasiahan. Kudian diusok jo daun paku, nan tujuannyo untuak maadang radang nan parah. Biasonyo pola nan tadi ditato ka nampak sabagai bintiak-bintiak biru nan mambangkak. Dalam saari, biasonyo paradangannyo alah ilang. "}
{"id": "326292", "revid": "12718", "url": "https://min.wikipedia.org/wiki?curid=326292", "title": "Taman Nasional Gunung Leuser", "text": "Taman Nasional Gunung Leuser disingkek jo TNGL adolah salah ciek Kawasan Pelestarian Alam di Indonesia nan lawehnyo 1.094.692 hektare yang sacaro administrasi pamarintahan talatak di Provinsi Aceh dan Sumatra Utara. Provinsi Aceh nan tamasuak kadalam TNGL yaitunyo Kabupaten Subulussalam, Aceh Selatan, Aceh Singkil, Aceh Tengah, Aceh Tenggara, Gayo Lues, Bener Meriah, Aceh Tamiang, sadangkan Provinsi Sumatra Utara nan tamasuak ka dalam TNGL yaitunyo Kabupaten Dairi, Karo, dan Langkat.\nTaman nasional iko manambiak namo dari Gunung Leuser nan manjulang tinggi saketinggi 3404 meter di ateh pamukaan lauik di Aceh. Taman nasional iko maliputi ekosistem asli dari pantai sampai pagunuangan tinggi nan punyo hutan labek khas hujan tropis, dikelola jo sistem zonasi yang dimanfaaikan untuak tujuan panilitian ilmu pengetahuan, pendidikan, manunjang budidaya, pariwisata, jo rekreasi.\nTaman Nasional Gunung Leuser punyo 3 (tigo) fungsi yaitunyo:\nSacaro yuridis formal kabaradoan Taman Nasional Gunung Leuser untuak partamo kali dituangkan dalam Pangumuman Menteri Pertanian Nomor: 811/Kpts/Um/II/1980 tanggal 6 Maret 1980 tentang peresmian 5 (lima) Taman Nasional di Indonesia, yaitu; TN.Gunung Leuser, TN. Ujung Kulon, TN. Gede Pangrango, TN. Baluran, dan TN. Komodo. Manuruik Pangumuman Menteri Pertanian tasabuik, ditunjuak lueh TN. Gunung Leuser adolah 792.675 ha. Pangumuman Menteri Pertanian tasabuik ditindaklanjuti jo Surat Direktorat Jenderal Kehutanan Nomor: 719/Dj/VII/1/80, tanggal 7 Maret 1980 nan ditujukan kapado Sub Balai KPA Gunung Leuser. Dalam surek tasabuik disabuikan bahwasanyo diagianyo status kawenangan pangalolaan TN. Gunung Leuser kapado Sub Balai KPA Gunung Leuser.\nDitarimanyo Warisan Hutan Hujan Tropis Sumatra ka daftar Situs Warisan Dunia pado tahun 2004, mambuek Taman Nasional Gunung Leuser masuak ka dalam daftar Situs Warisan Dunia dek UNESCO, basamo jo Taman Nasional Kerinci Seblat jo Taman Nasional Bukit Barisan Selatan.\nSisi lain, taman nasional iko mandapek paratian kareno maraknyo kasus panabangan pohon sacaro illegal di babarapo lokasi nan manyalahi reservasi lingkuangan.\nSabagian gadang kawasan TNGL punyo topografi nan curam dan tekstur tanah nan rentan katiko longsor. Hal iko tabukti katiko banjir bandang nan manghancuaan kawasan wisata alam Bukit Lawang babarapo taun ka balakang. Untuak labiah manjago TNGL\ndari karusakan nan labiah parah mako dibantuaklah suatu kawasan nan disabuik Kawasan Ekosistem Leuser. Kawasan nan punyo lueh 2,6 juta hektare iko maliputi area nan labiah data di sakaliliang TNGL dan bafungsi sabagai panyangga (buffer).\nSijarah.\nSijarah tabantuaknyo TNGL diawali pado tahun 1920-an atau zaman Pamarintah Kolonial Balando, malalui sarangkaian proses panalitian jo eksplorasi saurang ahli geologi Balando banamo F.C. Van Heurn di Aceh. Dalam pakambangannyo muncua inisiasi positif nan didukuang dek para tokoh masyarakaik untuak mandasak Pamarintah Kolonial Balando bia dapek maagai status kawasan konservasi (\"Wildlife Sanctuary\") jo status palinduangan tahadok kawasan nan tabantang dari Singkil (pado hulu Sungai Simpang Kiri) di bagian salatan, sapanjang Bukit Barisan, ka arah lembah Sungai Tripa jo Rawa Pantai Meulaboh, di bagian utara.\nPada tanggal 6 Februari 1934, dilaksanaan Deklarasi Tapak Tuan nan marupoan tekad dari pawakilan masyarakaik lokal di sakitar kawasan leuser untuak malakukan palindungan lingkungan nan sakaligus mangatur sanksi pidana. Deklarasi iko ditandotangani dek Gubernur Hindia Balando. Badasarkan hal tasabuik, pado tanggal 3 Juli 1934 ditatapkan Suaka Margasatwa Gunung Leuser dengan luweh 142.800 Ha badasarkan \"Zelfbestuur Besluit\" (ZB) Nomor 317/35. Tahun 1936 ditetapkan kawasan Suaka Margasatwa Kluet di Provinsi Aceh dengan luweh 20.000 Ha. Tahun 1938 ditatapkan kawasan Suaka Margasatwa Langkat di Provinsi Sumut dengan luweh 51.000 Ha. Tahun 1976 ditatapkan kawasan Suaka Margasatwa Kappi di Provinsi Aceh dengan luweh 142.000 Ha.\nPado tanggal 6 Maret 1980 Menteri Pertanian mangumumkan kaampek suaka margasatwa tasabuik dan babarapo hutan wisat di sakitarnyo sabagai kawasan taman nasional. Pado tahun 1984, wilayah karajo TNGL ditatapkan mencakuik 5 kawasan Suaka Margasatwa jo 2 Hutan Wisata, saluweh 862.975 Ha. Tanggal 23 Mei 1997 dilakuan panunjuakan Taman Nasional Gunung Leuser dengan luweh 1.094.692 hektar.\nSacaro yuridis formal, kabaradoan Taman Nasional Gunung Leuser untuak partamo kali dituangkan dalam Pengumuman Menteri Pertanian Nomor: 811/Kpts/Um/II/1980 tanggal 6 Maret 1980 tentang peresmian 5 (lima) Taman Nasional di Indonesia, yaitu; Taman Nasional Gunung Leuser, Taman Nasional Ujung Kulon, Taman Nasional Gede Pangrango, Taman Nasional Baluran, jo Taman Nasional Komodo. Badasarkan Pangumuman Menteri Pertanian tasabuik, ditatapkan luweh Taman Nasional Gunuang Leuser adolah 792.675 ha. Pangumuman Menteri Pertanian tasabuik ditindaklanjuti dengan Surat Direktorat Jenderal Kehutanan Nomor: 719/Dj/VII/1/80, tanggal 7 Maret 1980 nan ditujuan kapado Sub Balai KPA Gunung Leuser. Dalam surek tasabuik disabuikan bahwasanyo diagianyo status kawenangan pangalolaan Taman Nasional Gunung Leuser kapado Sub. Balai KPA Gunung Leuser. \nKaunikan.\nTaman Nasional Gunung Leuser (TNGL) marupoan salah satu kawasan dengan kaanekaragaman hayati tinggi di Pulau Sumatera. Tipe ekosistemnyo baragam dari ekosistem pantai hinggo ekosistem pagunuangan sub alpine, dengan puncak tatinggi pado katinggian 3.404 mdpl. TNGL marupoan satu-satunyo area di dunia nan manjadi tampek hiduik dari 4 spesies tanamo. Spesies tasabuik yaitunyo, Harimau Sumatera (\"Panthera tigris sumatrae\"), Orangutan Sumatera (\"Pongo abelii\"), Badak Sumatera (\"Dicerorhinus sumatrensis\") jo Gajah Sumatera (\"Elephas maximus sumatranus\").\nTadapek 350 spesies buruang di kawasan TNGL. Hampia 65% atau 129 spesies mamalia dari 205 spesies mamalia gadang jo ketek di Sumatera tacatat manampati kawasan TNGL. Badasarkan kaanekaragaman hayati nan sangaik tinggi dan unik tasabuik, kawasan TNGL ditatapkan sabagai \"Natural World Heritage Site\" (situs warisan alam dunia), cagar biosfer, sarato \"ASEAN Heritage Park\" (Taman Warisan ASEAN).\nNilai konservasi.\nTaman Nasional Gunung Leuser manyandang 2 status nan baskala global yaitunyo sabagai Cagar Biosfer pado tahun 1981 dan juo sabagai Warisan Dunia pado tahun 2004. Kaduo status tasabuik ditatapkan dek UNESCO dan World Heritage Committee (WHC) ateh usulan dari Pamarintah Indonesia sasudah malalui rangkaian proses seleksi nan cukuik ketat. Di sampiang itu tadapek nilai eksistensi lain nan manjadi potensi dari TNGL nan dapek diuraian sabagai barikuik:\nCagar biosfer.\nCagar Biosfer didefinisikan sabagai kawasan ekosistem daratan atau pasisia nan diakui dek Program Man and the Biosphere UNESCO (MAB-UNESCO) untuak mampromosikan kasaimbangan hubungan antaro manusia jo alam. Cagar Biosfer malayani papaduan tigo fungsi yaitunyo, (1) kontribusi konservasi lansekap, ekosistem, spesies, jo plasma nutfah, (2) manyuburkan pambangunan ekonomi nan bakalanjutan baiak sacaro ekologi maupun budaya, sarato (3) mandukuang logistik untuak panalitian, pamantauan, pendidikan, jo palatihan nan takaiik dengan masalah konservasi jo pambangunan bakalanjutan di tingkek lokal,regional, nasional, maupun global. Sabagai hasil KTT Bumi 1992, babagai fungsi Cagar Biosfer sarato Jaringan Cagar Biosfer Dunia alah didefinisikan jo diuraian dalam \u201cStrategi Seville dan Kerangka Hukum Jaringan Dunia\u201d (LIPI, 2004). \nWarisan Dunia (\"World Heritage\").\nKonvensi Warisan Dunia \"(World Heritage Convention)\" tantang Palinduangan Warisan Budaya dan Alam diadopsi pado sidang ke-17 Konferensi Umum UNESCO di Paris tanggal 16 November 1972, dan balaku efektif sajak 17 Desember 1975. Sampai ka bulan Maret 2005, Konvensi Warisan Dunia alah diratifikasi dek labiah dari 180 negara, tamasuak Indonesia malalui Kaputusan Presiden No. 29 tahun 1989. Warisan Dunia adolah warisan nan: (1) Tadiri dari Warisan Alam dan Warisan Budaya, (2) Malestarikan warisan yang inddak dapek digantikan dan warisan nan punyo \u201cNilai Universal Istimewa\u201d, (3) Paralu malinduangi warisan nan indak dapek dipindahkan, dan (4) Manjadi tanggungjawab kasadaran dan karajosamo kolektif international (UNESCO, 2004). Hinggo tahun 2006, tadapek 830 situs di 138 negara nan alah tacantum di dalam Daftar Warisan Dunia, tadiri dari 644 situs budaya, 162 situs alami jo 24 situs campuran. \nLaboratorium Alam.\nTaman Nasional Gunung Leuser marupoan laboratorium alam nan kayo kaanekaragaman hayati sakaligus marupoan ekosistem nan rentan. MacKinnon and MacKinnon (1986) manyatoan, Leuser mandapekan skor tatinggi untuak kontribusi konservasi tahadok kawasan konservasi di saluruah kawasan Indo Malaya. Leuser marupoan habitat sabagian gadang dari fauna, mulai dari mamalia, buruang, reptil, amfibia, ikan, jo invertebrata. Leuser manjadi kawasan dengan daftar buruang tabanyak di dunia dengan 380 spesies, di mano 350 diantaranyo marupoan spesies nan iduik di Leuser.\nLeuser manjadi rumah dek 36 dari 50 spesies buruang \u201cSundaland\u201d. Hampia 65% atau 129 spesies mamalia dari 205 spesies mamalia gadang jo ketek di Sumatera tacatat ado di tampek iko. Ekosistem Leuser marupoan habitat orangutan Sumatera \"(Pongo abelii)\", harimau Sumatera \"(Panthera tigris)\", badak Sumatera \"(Dicerorhinus sumatrensis)\", tapir \"(Tapirus indicus)\", gajah Sumatera \"(Elephas maximus sumatranus)\", owa \"(Hylobathes lar)\", kedih \"(Presbytis thomasii)\", dan masih banyak yang lainnya. \nDi sampiang rumah dek babagai fauna kunci, di Taman Nasional Gunung Leuser tadapek labiah dari 4.000 spesies flora. Ditemukan pulo 3 jinih dari 15 jinih tumbuahan parasit Rafflessia. Damikian pulo, Leuser marupoan tampek pasinggahan dari banyak jinih tumbuahan ubek.\nPado wilayah Bukit Lawang di Sumatera Utara, tadapek tampek rehabilitasi orang utan. Bukit Lawang marupoan salah satu destinasi pariwisata nan manyimpan alam sarato lingkungan nan tajago. Alam nan masih tajago manjadi habitat asli orang utan sajak 1973. Salain orang utan, tadapek satwa lain sarupo musang, burung kaua raja, monyet ekor panjang, beruk, jo satwa lain dari habitat asli Bukit Lawang. Wilayah iko talatak di Kecamatan Bohorok, Kabupaten Langkat.Bukit Lawang juga memiliki area khusus habitat kelelawar. Goa Kelelawar menyimpan stalaktit berukuran besar yang telah terbentuk sejak ratusan tahun lalu.\nSalain Bukit Lawang, tadapek wilayah Tangkahan nan talatak di Kecamatan Batang Serangan, Kabupaten Langkat, Sumatera Utara. Di wilayah Tangkahan, daya tarik pariwisatanyo ado pado konservasi gajah Sumatera.\nTopografi.\nSabagian gadang kawasan TNGL barado di wilayah pagunuangan nan babukik jo bagalombang, dengan 33 bukik atau gunung, dan 80% wilayahnyo mampunyoi kamiriangan di ateh 40%. Sabagian ketek sajo areal nan barupo dataran randah dan indak baitu luweh yaitunyo di wilayah Sekundur jo Langkat. Sadangkan katinggian kawasan 3404 mdpl.\nTanah jo Geologi.\nSacaro umum, pado kawasan TNGL tadapek minimal 11 jinih tanah. Tigo jinih mandominasi kawasan iko yaitu komplek podsolik jo litosol, komplek podsolik merah kuning latosol jo litosol dan andosol. Jinih-jinih tanah tasabuik mancakuik organosol jo gleihumus, regosol, podsolik merah kuning (batuan endapan), podsolik merah kuning (batuan aluvial), regosol, andosol, litosol, podsolik merah kuning (bahan endapan dan batuan beku), kompleks podsolik merah kuning latosol dan litosol, kompleks podsolik coklat, podsolik dan litosol, kompleks resina sarato litosol.\nKawasan TNGL di wilayah Aceh mampunyi tanah nan tadiri dari jinih: podsolik merah kuning, latosol dan litosol, podsolik cokelat, podosol dan litosol, andosol, regosol, podsolik merah kuning, rensing dan litosol, sarato jinih organosol dang le humus. Adopun di wilayah Sumatera Utara, tanahnyo tadiri ateh jinih podsolik merah kuniang, komplek podsolit cokelat, podosol dan litosol, tanah gambut, tanah vulkanik, adosol, komplek podsolit merah kuning, latosol dan litosol, dan tanah sedimentasi.\nBagian Utara Kawasan TNGL adolah pagunuangan Leuser Simpoli nan tabantuak dari formasi Munkap mata-sedimen jo Glanelei dan baru mangalami saketek palapukan. Bagian Barat tadapat sabuk batu kapur nan mambantauk rintangan.\nDerah aliran sungai.\nDAS : Bakongan, Batang Serangan, Batee, Belawan, Belumai, Besitang, Deli, Kluet, Lembang, Lepan, Manyak Payed/ Tamiang, Pawoh Baroh, Percut, Singkil, Susoh, Tripa, Ular, Wampu.\nTipe Iklim.\nManuruik klasifikasi iklim Schmidt dan Ferguson, kawasan Taman Nasional Gunung Leuser tamasuak ka dalam A (Sangat Basah) dengan rato-rato curah hujan sakitar 2468 mm/tahun sarato punyo kalembaban sekitar 65 - 75% dan Temperatur bulanan kawasan suhu sakitar 25 \u00b0C.\nFauna.\nDi taman nasional iko tadapek 130 jinih mamalia, di antaronyo orangutan sumatera (\"Pongo pygmaeus abelii\"), sarudung (\"Hylobates lar\"), siamang (\"Hylobates syndactilus\"), monyet ekor panjang (\"Macaca fascicularis\"), beruk (\"Macaca nemestriana\") dan kedih (\"Presbytis thomasi\"). Satwa karnivora di antaranya: macan dahan (\"Neofelis nebulosa\"), beruang madu (Helarctos malayanus), harimau sumatera (Phantera tigris Sumatraensis). Satwa herbivora nan ado di taman nasional iko adolah gajah sumatera (\"Elephas maximus\"), badak sumatera (\"Dicerorhinus sumatraensis\"), jo rusa sambar (\"Cervus unicolor\").\nDipakiroan ado sakitar 89 spesies langka dan dilinduangi barado di Taman Nasional Gunung Leuser, di antaronyo:\nDipakiroan ado sakitar 325 jinih buruang di Taman Nasional Gunung Leuser, di antaronyo: rangkong badak (\"Buceros rhinoceros\"). Fauna reptilia jo amphibia didominasi ula babiso dan buaya (\"Crocodillus sp\"). Di siko tadapek ikan jurung (\"Tor sp\"), ikan endemik Sungai Alas nan panjangnyo dapek mancapai 1 meter. Di siko tadapek juo kupu-kupu.\nFlora.\nVegetasi di kawasan TNGL tamasuak flora Sumatera dan araik hubungannyo dengan flora di Semenanjung Malaysia, Pulau Kalimantan, Pulau Jawa dan bahkan jo Philipina. Formasi vegetasi alami di TNGL ditatapkan badasarkan 5 kriteria, yaitunyo bioklimat (zona klimatik ketinggian dengan berbagai formasi floristiknya). Ampaek kriteria lainnyo adolah hubungan antaro komposisi floristik dengan biogeografi, hidrologi, tipe batuan dasar dan tanah. Van Steenis nan malakukan panalitian pado tahun 1937 (de Wilde W.J.J.O dan B.E.E. Duyfjes, 1996), mambagi wilayah tumbuh-tumbuhan di TNGL dalam babarapo zona, yaitu:"}
{"id": "326293", "revid": "7359", "url": "https://min.wikipedia.org/wiki?curid=326293", "title": "Tanuak", "text": "Tanuak adolah binatang manyusui ato mamalia pamakan tumbuhan tanuak memiliki bantuak tubuah sepeti babi talingonyo mirip badak dan muluk e mirip trenggeling sementara lenguhnya mirip buruang Secara taksonomi, tanuak dikelompok an ka dalam ordo \"Perisodactyla\" dan famili Tapiridae. Ado ampet jenis tanuak yang masih takana sampai saat iko. Tigo di antaranyo bisa dijumpai di Amerika Selatan (\"Tapirus bairdii\", \"Tapirus pinchaque\" dan \"Tapirus terrestris\") dan hanyo ciek yang tersebar di Asia Tenggara (\"Tapirus indicus\"). Karena itu keberadaan tanuak acok diguno an sabagai salah satu bukti teori pamisahan benua. Makanan utamonyo tanuak adalah dadaunan mudo yang dirangguik dengan lidah secara milih miliah. Sebagian besar berasal tumbuhan semak atau pohon ketek, seperti dari famili Rubiaceae dan Euphorbiaceae. Selain itu tanuak juga memakan buah-buahan yang baleak di lantai hutan seperti nangka, semangka, dan durian. Karena itu, tanuak sangat berperan dalam proses regenerasi hutan, pemencaran, ataupun maningkatkan dinamika dan stratifikasi pada lapisan bawah hutan.\nTanuak Asia Sumatra.\ndi sumatra juga ada spesis tanuak yang diberi nama Tanuak Asia. tanuak Asia (\"Tapirus indicus\") adolah salah satu satwa yang dilindungi di Indonesia. Nama tanuak Asia sendiri adalah karena hewan ini merupakan satu-satunya tapir yang berasal dari Asia.Tinggi tanuak Asia mencapai 90 hingga 107 cm dengan bobot rata-rata 250 hingga 320 kg. Bahkan tanuak Asia terberat adalah 500 kg. Pada umumnya, ukuran antara tanuak jantan dan batino tidaklah sama. tanuak Asia jantan cenderung lebih ketek daripada yang batino. Menariknya lagi, jika Anda memiliki cukup adrenalin, cubolah untuak mendekat dan memperhatikan dengan seksama jumlah kuku yang dimiliki tanuak Asia. Ya, Jumlah antara kuku kaki depan dengan kuku kaki belakang berbeda. Kaki belakang memiliki 3 kuku sementaro kaki depan memiliki 4 kuku. Belum lagi tubuhnya yang cukup panjang, yaitu berkisar antara 1,8 m hingga 2,4 m. Pada umumnya, karakter tanuak Asia adalah kurang menyukai keramaian. Fauna Sumatera ini lebih senang menyendiri. tanuak Asia cukup cerdas dalam membatasi wilayah kekuasaannya agar tidak diganggu oleh kawanan lainnya dengan menyebarkan \"urine\" di tumbuhan-tumbuhannya. Sehinggo saat mereka bermain-main di hutan, mereka mengenali area dari bau \"urine\" tersebut. Tetapi tidak jarang juga area yang ditandai itu adalah bekas milik yang lainnya.\nRato-rato usia fauna Sumatera ini dapat mencapai 30 tahun. Di sisi lain, kelahiran bayi tanuak cukup lama untuk dinantikan sebab masa kehamilannya sekitar 400 hari dengan bobot sekitar 15 pon. Perbedaan mendasar dari tanuak Asia adalah ukuran dan pertumbuhannya yang lebih besar dan lebih cepat dibandingkan dengan tanuak lainnya. Ketika baru lahir pun, warna yang dibawanya akan berubah saat beranjak dewasa. Usia dewasa untuk tanuak Asia biasanya sudah dimulai pada tahun ketiga.\nTanuak Sumatera.\ntanuak Sumatera \"(Tapirus indicus)\" adalah jenis satwa herbivora yang memakan dedaunan muda di hutan atau tanaman-tanaman di tepi sungai. Satwa ini tergolong ke dalam satwa \"nocturnal,\" yakni aktif mencari makan dan beraktivitas pada malam hari. tanuak memiliki fungsi ekologi sebagai penebar biji di hutan melalui kotorannya \"(feses).\" Di Indonesia, spesies ini dapat kita temui di pedalaman hutan Sumatera.tanuak merupakan satwa yang masuk ke dalam kategori Terancam Punah \"(Endangered/EN)\" dalam Daftar Merah IUCN, sebuah lembaga konservasi internasional, sedang berdasarkan Undang-undang Nomor 5 Tahun 1990 tentang Konservasi Sumber Daya Alam Hayati dan Ekosistemnya, tanuak merupakan satwa dilindungi. Mirisnya, tanuak masih kerap menjadi satwa korban perburuan ilegal."}
{"id": "326294", "revid": "12718", "url": "https://min.wikipedia.org/wiki?curid=326294", "title": "Harimau sumatera", "text": "Harimau sumatera adolah jinih kuciang gadang di muko bumi. Harimau sumatera (Panthera tingris Sumatrae) marupoan ciek dari anam sub-spesies harimau nan masih batahan iduik hinggo kini. Harimau sumatera mampunyoi tubuah nan paliang ketek dibandiang kasado sub-spesies harimau nan masih iduik kini. Manuruik data pado taun 2004, jumlah populasi harimau sumatera di alam bebas hanyo sakitar 400 individu sajo.\nAncaman.\nHarimau sumatera bahadapan jo duo ancaman untuak batahan iduik dari kailangan tampek tingga dek tingginyo laju deforestasi sarato tarancam dek padagang ilegal nan manjual bali bagian-bagian tubuhnyo jo harago tinggi di pasa talarang untuak ubek-ubek tradisional, pariasan, jimek, jo dekorasi. Di alam lia, harimau sumatera hanyo dapek di tamuan di Pulau Sumatera, Indonesia. Laporan taun 2008 nan dikaluaan dek TRAFFIC program karajo samo WWF jo lembaga Konservasi Dunia, IUCN, untuak mamantau padagang satwa lia untuak manamukan adonyo pasa ilegal nan bakambang subur dan manjadi pasa domestik tabukak di Sumatra nan mampadagangkan bagian-bagian tubuah harimau.\nDalam studi TRAFFIC maungkapkan baso paliang saketek 50 harimau sumatera alah diburu satiok taunnyo dalam kurun wakatu 1998-2002. Populasi harimau sumatera nan hanyo sakitar 400 ikua tasiso di dalam blok-blok hutan dataran randah, lahan gambuik, jo hutan hujan pagunuangan. Sabagian gadang kawasan iko tarancam pambukaan hutan untuak lahan batani jo bakabun komersial, juo parambahan dek aktivitas pambalakan jo pambangunan.\nProvinsi Riau marupokan rumah untuak sapatigo dari sadoalah populasi harimau sumatera. Sayangnyo, sakalipun indak dilinduangi sacaro hukum, populasi harimau taruih manurun hinggo 70 % dalam saparampek abaik di alam lia Profinsi Riau.\nUpayo palinduangan.\nWWF Indonesia bakarajo samo jo Pamarintah Indonesia, industri nan maancam habitat harimau, organisasi konvervasi lainnyo sarato masyarakaik lokal untuak manyalamaikan harimau sumatera dari kapunahan. Pado taun 2004, Pamarintahan Indonesia mandeklarasikan kawasan pantiang, Tesso Nilo, sabagai Taman Nasional untuak mamastian maso nan ka datang aman untuak kabaradoan harimau sumatera. Taun 2010 pado KTT Harimau di St.Petersburg, Indonesia jo 12 nagara lainnyo nan malinduangi harimau bakotmimen dalam sabuah tujuan konservasi spesies untuak manambah kalipatan jumlah harimau sampai pado akhir 2022. WWF juo manurunan tim patroli antipaburuan jo unit nan bakarajo untuak mangurangi konflik manusia-harimau di panduduak satampek."}
{"id": "326295", "revid": "577", "url": "https://min.wikipedia.org/wiki?curid=326295", "title": "Mutiti", "text": ""}
{"id": "326296", "revid": "577", "url": "https://min.wikipedia.org/wiki?curid=326296", "title": "Muti'ti'", "text": ""}
{"id": "326297", "revid": "577", "url": "https://min.wikipedia.org/wiki?curid=326297", "title": "Ti'ti'", "text": ""}
{"id": "326298", "revid": "577", "url": "https://min.wikipedia.org/wiki?curid=326298", "title": "Titi", "text": ""}
{"id": "326299", "revid": "577", "url": "https://min.wikipedia.org/wiki?curid=326299", "title": "Ti'ti' Mentawei", "text": ""}
{"id": "326300", "revid": "577", "url": "https://min.wikipedia.org/wiki?curid=326300", "title": "Titi Mentawai", "text": ""}
{"id": "326301", "revid": "577", "url": "https://min.wikipedia.org/wiki?curid=326301", "title": "Titi Mentawei", "text": ""}
{"id": "326302", "revid": "577", "url": "https://min.wikipedia.org/wiki?curid=326302", "title": "Ti'ti' Mentawai", "text": ""}
{"id": "326303", "revid": "9614", "url": "https://min.wikipedia.org/wiki?curid=326303", "title": "Danau Kaco", "text": "Danau Kaco adolah sebuah danau yang talatak di daerah Taman Nasional Kerinci Seblat, Desa Lembur, Kecamatan Gunuang Rayo, Provinsi Jambi. Aia dari danau ko bawarna janiah kabiruan sarupo kaco. Keindahan Danau Kaco ko layak untuak di nikmati bagi para pangunjuang. Pangunjuang bisa manjadikan danau ko sabagai tampek yang akan dikunjuangi katiko barado di Jambi.\nLegenda Danau kaco.\nmanuruik carito secaro turun-temurun, kilauan yang datang itu dari intan titipan punyo para pemuda yang akan maminang anak padusi seorang Rajo yang banamo Rajo Gagak. anaknyo adolah urang yang paliang cantik.\nInyo banamo Napal Melintang. Manuruik carito legenda, kecantikkannyo bahkan mamikek hati ayahnyo sendiri. Rajo Gagakpun mambaok anaknyo lari, lalu maninggakan intan dari para pamuda di dasar danau.\nSampai kini, masyarakat banyak mampicayoi bahwa kilauan cahayo adolah intan dari paninggalan Rajo Gagak.\nPado dasarnyo, carito legenda ko babeda pandapek. Ado juo yang mampicayoi bahwa Rajo Gagak urang yang sarakah. Siapopun yang akan mamininang anaknyo diwajibkan maagiahkan harotonyo barupo ameh jo intan.\nsayangnyo, dari kesarakahannyo mambuek anaknyo manjadi buruak. Sahinggo, anaknyo dibanamkan kadalam danau basamo saluruh harato yang diagiahkan dari laki-laki yang akan maminangnyo. Sajak itulah, danau ko berkilau cahayo.\nLokasi Danau kaco.\nLokasi danau kaco barado dikawasan Taman Nasional Kerinci Seblat, Desa lembur, Kecamatan Gunuang Rayo. Kalau dipetakan atau digambarkan, lokasi danau sarupo bak mutiara biru yang barado ditangah rimbunyo batang kayu rindang.\nRute Menuju Danau Kaco.\nDari kota, para pangunjuang harus melakukan pejalanan ka Sungai panuah yang bajarak 500 kilometer. Dari sinan, pejalanan dilanjuikkan ka Desa Lumpuah, kiro-kiro manggunokan wakatu 45 menit.\nDari Desa Lumpuah, bajalan katampek danau kaco dimulai. Untuak masuak Taman Nasional, para panjuang harus bajalan kaki melewati hutan salamo kurang labiah 4 jam.\nWalaupun pejalannyo yang malelahkan, namun sagalonyo akan tabayiah katiko sampai di Danau Kaco ko. Pamandangan disekitar danau di kaliliangi oleh batang kayu yang rindang dan udaronyo yang sajuak.\nPado malamnyo, keindahan Danau kaco mangkin rancak. apo lai, katiko pado bula purnamo. Cahayo bulan yang tarang , mambuek aia Danau Kaco labiah bacahayo. Pamandangannyo tampak sarupo cahayo gadang yang diarahkan ka langik. karano itulah, tampek ko dijadikan para pangunjuang sebagai tampek bakemah. "}
{"id": "326304", "revid": "12718", "url": "https://min.wikipedia.org/wiki?curid=326304", "title": "Taman Nasional Siberut", "text": "Taman Nasional Siberut talatak di Pulau Siberut, Kabupaten Kepulauan Mentawai, Sumatra Barat. Taman Nasional nan punyo lueh sakitar 190.500 hektare iko ditetapkan malalui Surat Keputusan Menteri Kehutanan Nomor 407/Kpts-II/1993. Sabalumnyo taun 1981 pulau iko alah ditetapkan sabagai cagar biosfer malalui projek \"Man and Biosphere\" UNESCO.\nDi Pulau Siberut tadapek 896 spesies tumbuhan kayu, 31 spesies mamalia, dan 134 spesies buruang. Tadapek pulo ampek spesies endemik primata nan tarancam punah. Kaampek spesies endemik tasabuik adolah siamang Mentawai (bilou, \"Hylobates klossii\"), lutung (joja, \"Presbytis potenziani\"), monyet Mentawai (simakobu, \"Simias concolor\"), jo beruk (bokoi, \"Macaca pagensis\").\nFlora Taman Nasional Siberut.\nHutan hujan nan menyalimuti pulau ko hampie 65 %. Hutan iko marupoan istana dek kahidupan flora jo fauna karano di pulau ko tasadio sumber makanan jo tampek tingga sarato jo hutan ko baguno sabagai pandukuang kahidupan tradisional masyarakaik Mentawai tarutamo sabagai obat-obatan tradisional.\nFauna Taman Nasional Siberut.\nBinatang nan banyak ditamui disiko yaitunyo Hylobates klossii (Bilou atau Siamang Kerdil). Bilou marupoan jinih primata nan paliang terkenal di Mentawai. Sacaro anatomis tamasuak jinih ungko tatuo nan masih hiduik dengan bulu-bulu yang jarang bawarna hitam galok dan salapuik antaro jari keduo jo katigo. Pekik Bilou paling sederhana di antaro pekikan ungko, labiah panjang, dan bavariasi.\nBilou hiduik bakalompok nan tadiri dari induak jantan jo batino dengan anak-anaknyo nan alum gadang. Bilou tamasuak hewan monogami dengan ciek kaluarga rato-rato tigo sampai ampek individu, sadangkan jumlah anggota dalam ciek kalompok dapek mancapai 11 individu."}
{"id": "326305", "revid": "12718", "url": "https://min.wikipedia.org/wiki?curid=326305", "title": "Urang Rimbo", "text": "Urang Rimbo atau urang Kubu adolah etnis lokal provinsi Jambi nan mauni kawasan Taman Nasional Bukit Duabelas (TNDB). Ado duo versi carito tantang sijarah urang Rimbo\".\" Versi partamo dicaritokan baso urang Rimbo adolah Maalau sesat nan maninggaan kaluarganyo karano patikaian dalam keluarganyo kamudian lari ka utan rimbo nan kini dinamoan \"Puyang Segayo\". Sadangkan versi kaduo dikatokan baso urang Rimbo adolah katurunan panduduak Pagaruyuang, Sumatera Barat, nan pai mancari sumber-sumber pangidupan nan labiah elok, dek pasokan pangan nan indak cukuik sarato kondisi kaamanan nan indak kondusif.\nSabaran Urang Rimba di Jambi barado di kawasan Taman Nasional Bukik Duo Baleh (TNBD)\u00a0 nan sacaro geografis talatak antaro 1020 30\u2019 00 - 1020 55\u2019 00 Bt jo 10 45\u2019 00 -20 00\u2019 00 LS. Sabagian ketek ado di kawasan salatan Taman Nasional Bukik Tigo Puluah (TNBT). Urang rimbo juo dapek dijumpoan di utan-utan sekunder jo pakabunan sawit sapanjang jalan linteh Sumatra hinggo ka bateh Sumatra Selatan.\nSijarah.\nManuruik tradisi lisan suku Anak Dalam marupokan urang Maalau Sesat, nan lari ka hutan rimbo di sakita Aia Hitam, Taman Nasional Bukik Duobaleh. Inyo kamudian dinamokan \"Moyang Segayo.\" Tradisi lain manyabuikkan inyo barasa dari wilayah Pagaruyuang, nan mangungsi ka Jambi. Iko dipakuek kanyatoan adaik suku Anak Dalam punyo kasamoan bahaso jo adaik dengan suku Minangkabau, saperti sistem kakaluargoan matrilineal. Kahidupan inyo seminomaden, dan bakalompok dengan namo \u201cTubo\u201d nan dipimpin oleh saurang \u201cTumenggung\u201d dan tadiri dari babarapo kapalo kaluargo. Biasonyo pamiliahan Tumenggung badasarkan garih katurunan, tetapi kini siapapun buliah dipiliah sabagai Tumenggung asalkan dinilai punyo kapasitas.\nMato pancaharian.\nMato pancahariannyo kabanyakan adolah maramu hasil utan jo buru. Sanjato nan digunokan antaro lain lambiang kayu, tombak bamato basi, jo parang, walaupun banyak nan dari inyo kini alah mampunyoi lahan karet jo patanian lainnyo. Untuak urang Anak Dalam Batin Sambilan nan tingga manatok di daerah Sumatra Selatan tarutamo daerah rawas rupit jo musi lakitan, di sano banyak tadapek juo urang Anak Dalam nan manggantuangkan hiduik di pasawitan, bahkan ado nan \u2018mancuri\u2019 hasil parusahoan sawit sekitar. Inyo saperti itu karano mamacik prinsip dasar apo nan tumbuah dalam adolah punyonyo basamo. Namun, banyak juo urang Anak Dalam di daerah Musi jo Rawas nan manarimo modernisasi tamasuak panggunoan kandaroan baonda jo sanjato api rakitan (\"kecepek\").\nKapicayoan.\nMayoritas urang Anak Dalam manganuik kapicayoan animisme atau kapicayoan kapado agamo tradisional. Akan tetapi, babarapo kaluargo khususnyo kalompok nan hiduik di kawasan jalan linteh Sumatra alah baragamo Kristen atau Islam. Badasarkan data Badan Pusat Statistik provinsi Jambi tahun 2010, dari 3.205 jiwa urang Rimbo nan tacatek, sabanyak 2.761 jiwa atau 86,15% manganuik kapicayoan leluhur, kamudian sabanyak 333 jiwa (10,39%) manganuik agamo Kristen dan sabanyak 111 jiwa (3,46%) manganuik agamo Islam.\nKabiasoan.\nMayoritas urang Anak Dalam manganuik kapicayoan animisme atau kapicayoan kapado agamo tradisional. Akan tetapi, babarapo kaluargo khususnyo kalompok nan hiduik di kawasan jalan lintas Sumatra alah baragamo Kristen atau Islam. Badasarkan data Badan Pusat Statistik provinsi Jambi tahun 2010, dari 3.205 jiwa urang Rimba nan tacataik, sabanyak 2.761 jiwa atau 86,15% manganuik kapicayoan leluhur, kamudian sabanyak 333 jiwa (10,39%) manganuik agamo Kristen jo sabanyak 111 jiwa (3,46%) manganuik agamo Islam.\nKarakteristik jo budayo.\nBudayo Melangun\nJikok ado anggota kaluarga nan maningga, urang nan ado di sakitar tampek rumah kamatian akan pai dek maanggap baso tampek tu adolah tampek sial, salain itu supayo kaluarga nan ditinggakan capek malupoan kasadiahannyo. Pado zaman dulu malangun dapek balangsuang 10 hinggo 12 taun. Namun kini dek karano wilayahnyo nan makin sampik (manjadi kawasan parusahaan Taman Nasional Bukit XII) mako maso malangun manjadi samakin singkek manjadi 4 bulan hinggo satahun sajo, wilayah malangun pun samakin dakek, indak sajauah dulu.\nJenazah urang nan maningga kamudian ditutuik jo kain dari kapalo hinggo ka mato kaki lalu diangkek dari sudung/rumah manuju paristirahatannyo nan tarakhir di sabuah pondok nan talatak labiah dari 4 km jauahnyo ka dalam hutan. jenazah Urang Rimbo nan maningga indak dimandian dan indak pulo dikubuan sebab diyakini urang nan alah maningga masih mampunyoi kasempatan untuak bangkik dan manamui kaluarganyo. kapacayoan ko bamula dahulu kala katiko ado urang nan sekarat yang ditinggaan jo kalompoknyo di sabuah pondok, tanyato inyo hiduik kambali dan baliak manamui kaluarganyo. Kajadian ko mangilhami mereka untuak indak mangubuan jenazah Urang Rimbo nan alah maningga. \nSeloko jo Manto\nKahidupan urang Rimbo sangaik dipangaruahi jo aturan-aturan hukum nan alah talimbago dalam bantuak \"seloko-seloko\" (papatah nan manjadi aturan adaik) nan sacaro tageh dijadikan padoman iduik jo pamimpin-pamimpin khususnyo tumenggung dalam mambuek kaputusan. \"Seloko\" jugo manjadi padoman dalam batutua kato sarato batingkah laku dalam kahidupan bamasyarakat.\nBantuak-bantuak \"seloko\" antaro lain:\nBesale\n\"Besale\" adolah bantuak upacara nan biasonyo diadokan pado malam ari. Palaksanaannyo duduak basamo-samo mamintak kasihatan, katentraman, sarato tailak marobahayo. Upacara ko dipimpin dek surang tokoh nan dihoromati sarato bakamampuan komunikasi jo dunia ghaib. Upacara ko langkok jo sasajian barupo kumayan sarato bungo-bungo.\nTari Elang\nTari iko marupokan tradisi nan ado jo manjadi punyo urang rimba (Suku Anak Dalam) nan hiduik di kawasan hutan Taman Nasional Bukik Duo Baleh. Tari iko diiriangi dengan dendangan barupo mantra untuak maimbau para Dewa. Tari iko dilakukan katiko palaksanoan ritual/upacara pangubekan, parkawinan, ataupun bebalai lainnyo. Dalam partunjuakannyo, Tari Elang manggunokan iriangan musik barupo mantera-mantera nan dilantunkan atau didendangkan oleh si panari. Panari manggunokan sahalai kain panjang sabagai palengkapan tari. Kain panjang dianggok sabagai simbol dari sayok buruang alang (manuruik kapicayoannyo di dalam buruang alang basemayang roh Dewa alang).\nSistem bakarabaik.\nSistem bakarabaik urang Rimbo samo sarupo jo urang Minangkabau, yaitu sistem matrilineal. Jikok anak laki-laki manyukoi saurang gadih, mako urang gaeknyo ka manyampaian kainginan anaknyo kapado urang gaek si gadih dan mamutuihan cocok atau indaknyo. Ado tigo jinih pakawinan, yaitu:\nOrganisasi Sosial dan Kekerabatan\nUrang Rimbo iduik sacaro bakalompok. Namun kabaradoan kalompok ko indak tabateh jo wilayah tampek tingga tatantu. Inyo bebas mamiliah tingga basamo jo kalompok lain, tapi indak jo baganti-ganti kalompok tumenggung surang. Susunan organisasi sosial urang Rimbo terdiri dari:"}
{"id": "326306", "revid": "12718", "url": "https://min.wikipedia.org/wiki?curid=326306", "title": "Sri Mulyani Indrawati", "text": "Sri Mulyani Indrawati, S.E., M.Sc., Ph.D (lahia di Bandar Lampung, Lampung, 26 Agustus 1962; umua 57 tahun) adolah wanita sakaligus urang Indonesia patamo nan manjabek sabagai Direktur Pelaksana Bank Dunia. Jabatan iko diembannya mulai 1 Juni 2010 hinggo inyo dipanggia baliak dek Presiden Joko Widodo untuak manjabek sabagai Menteri Keuangan manggantian Bambang Brodjonegoro, inyo mulai manjabek lai sajak 27 Juli 2016.\nSabalunnyo, inyo manjabek Menteri Keuangan Kabinet Indonesia Bersatu. Katiko inyo manjadi Direktur Pelaksana Bank Dunia mako inyo pun maninggaan jabatannyo sabagai menteri keuangan katiko tu. Sabalun manjadi menteri keuangan, inyo manjabek sabagai Menteri Negara Perencanaan Pembangunan Nasional/Kepala Bappenas dari Kabinet Indonesia Bersatu. Sri Mulyani sabalunnyo dikenal sabagai saurang pengamat ekonomi di Indonesia. Inyo manjabek sabagai Kapalo Lembaga Penyelidikan Ekonomi dan Masyarakat Fakultas Ekonomi Universitas Indonesia (LPEM FEUI) sajak Juni 1998. Pado 5 Desember 2005, katiko Presiden Susilo Bambang Yudhoyono mangumumkan perombakan kabinet, Sri Mulyani dipindahan manjadi Menteri Keuangan manggantian Jusuf Anwar. Sajak tahun 2008, inyo manjabat Pelaksana Tugas Menteri Koordinator Bidang Perekonomian, satalah Menko Perekonomian Dr. Boediono dilantik sabagai Gubernur Bank Indonesia.\nKehidupan awal.\nSri Mulyani lahia di Tanjung Karang (kini Bandar Lampung), Provinsi Lampung, tanggal 26 Agustus 1962. Inyo adolah anak katujuah dari saurang dosen universitas, Prof. Satmoko dan Retno Sriningsih. Namonyo bacorak bahaso Jawa dan bahuruf Sansekerta. \"Sri\" bararti \"sinar\" atau \"cahayo nan basinar\", nan marupoan namo nan umum bagi perempuan Jawa. \"Mulyani\" barasa dari kato \"mulya\", juo bararti \"bahargo.\" \"Indrawati\" barasa dari kato Indra jo akhiran feminin \"-wati\".\nSri Mulyani mandapaikan gala dari Universitas Indonesia pado 1986. Inyo kamudian mamparoleh gala Master dan Doctor di bidang ekonomi dari University Illinois at Urbana-Champaign pado 1992. Tahun 2001, inyo pai ka Atlanta, Georgia, untuak bakarajo sabagai konsultan untuak USAID (\"US Agency for International Development\") demi tugas untuak mampakuek otonomi di Indonesia. Inyo juo maaja dalam ekonomi Indonesia sabagai professor di \"Andrew Young School of Policy Studies\" di \"Georgia State University\". Dari tahun 2002 sampai 2004 inyo manjabek sabagai direktur eksekutif IMF mawakili 12 negara Asia Tenggara. Pado tahun 2004, inyo ditunjuak sabagai Menteri Negara Perencanaan Pembangunan Nasional/Kepala Bappenas pado Kabinet Indonesia Bersatu.\nInyo manikah jo Tony Sumartono nan juo saurang ekonom dan kamudian mampunyoi tigo anak. Inyo indak parnah mampunyai hubuangan jo partai politik mana pun.\nMenteri Keuangan pada Kabinet Indonesia Bersatu (2005\u20132010).\nSri Mulyani ditunjuak untuak manjadi menteri keuangan pado tahun 2005 dek Presiden Susilo Bambang Yudhoyono. Salah satu kebijakan patamonyo sabagai menteri keuangan iolah mamecat petugas korup di lingkuangan depertemen keuangan. Inyo bahasil maminimalisir korupsi dan mamprakarsai reformasi dalam sistem pajak dan keuangan Indonesia, dan mandapek reputasi sabagai menteri nan baintegritas. Inyo bahasil maningkekan investasi langsuang lua negeri di Indonesia. Pado tahun 2004 katiko Presiden Susilo Bambang Yudhoyono mulai manjabek, Indonesia mandapek $4,6 miliar dari investasi langsuang lua negeri. Tahun barikuiknyo bahasil maningkek manjadi $8,9 miliar.\nTahun 2006, hanya satu tahun satalah manjabek menteri, inyo disabuik sabagai \"Euromoney Finance Minister of the Year\" dek majalah \"Euromoney\".\nSalamp maso jabatannyo pado tahun 2007, Indonesia mancapai patumbuahan ekonomi sagadang 6.6%, tatinggi sajak krisis finansial di Asia tahun 1997. Namun pado tahun 2008 patumbuahan ekonomi manurun manjadi 6,% akibaik palambatan dalam ekonomi global. Pado Juli 2008, Sri Mulyani manjabek sabagai Menteri Koordinator bidang Ekonomi, manggantian Boediono, nan akan maambiak jabatan di Bank Indonesia.\nPado Agustus 2008, Sri Mulyani disabuik majalah \"Forbes\" sabagai wanita paliang bapangaruah ka-23 di dunia, nan juo sakaligus wanita paliang bapangaruah di Indonesia. Katiko inyo manjabek sabagai Menteri Keuangan, cadangan valuta asing negara mancapai nilai tatinggi sagadang $50 miliar. Inyo maatua pangurangan utang negara hampiang 30% dari GDP dari 60%, mambuek panjualan utang negara ka institusi asing semakin mudah. Inyo maubah struktur pegawai pemerintah di lingkup pemerintahannyo dan manaikkan gaji petugas pajak untuak mangurangi sogokan di departemen keuangan.\nPindah ke Bank Dunia.\nPado tanggal 5 Mei 2010, Sri Mulyani ditunjuak manjadi salah satu dari tigo Direktur Pelaksana Bank Dunia. Inyo manggantian Juan Jose Daboub, nan manyalasaikan ampek tahun maso jabatannyo pado 30 Juni, maatua dan batugas atas 74 negara di Amerika Selatan, Karibia, Asia Timur, dan Pasifik, Timur Tengah dan Afrika Utara.\nPangunduran dirinyo badampak negatif pado situasi ekonomi di Indonesia, saparti stock exchange nan manurun sagadang 3,8%. Nilai rupiah turun hampiang 1% dibandiangkan dolar. Marupoan panurunan saham Indonesia nan paliang tajam dalam 17 bulan. Kajadian iko disabuik sabagai \"\"Indonesia\u2019s loss, and the World\u2019s gain\" (Karugian Indonesia, dan kauntungan dunia)\".\nMenteri Keuangan pada Kabinet Kerja dan Kabinet Indonesia Maju (2016\u2013sekarang).\nPado 27 Juli 2016, Sri Mulyani dipulangan dek Presiden Joko Widodo untuak baliak manjadi Menteri Keuangan. Baliaknyo Sri Mulyani marupoan kejutan bagi banyak pihak dan dianggap sabagai salah satu langkah terbaik nan parnah diambiak dek Joko Widodo salamo inyo manjabek. Balun satahun manjabek, Sri Mulyani dinobatkan sabagai \"Menteri Keuangan Terbaik sa-Asia 2017\" dek majalah \"Finance Asia\" nan bakaduduakan di Hong Kong. Pambarian panghargaan tasabuik dinilai karano keberhasilannya mangurangi target defisit fiskal dari nan dikhawatirkan manembus angko 3 persen manjadi 2,5 persen dari PDB. Inyo juo dianggap mampu mamelokan sistem perpajakan Indonesia lewat program pengampunan pajak (\"tax amnesty\") nan mano realisasi pambayaran tebusannyo jauah malabihi proyeksi Bank Indonesia."}
{"id": "326307", "revid": "51", "url": "https://min.wikipedia.org/wiki?curid=326307", "title": "Desi Anwar", "text": "Desi Anwar (lahia di Bandung, Jawa Barat, 11 Desember 1962; umua 56 tahun) adolah saurang presenter barito tanamo di Indonesia.\nLatar Belakang.\nDesi Anwar lahia dari pasangan Khaidir Anwar jo Wahidar, nan barasa dari Minangkabau. Ayahnyo barasa dari Lintau Buo, Tanah Datar, sadangkan ibunyo dari VII Koto Talago, Lima Puluh Kota. Kaduo orang tuonyo baprofesi sabagai akademisi jo ilmuwan. Ayahnyo seorang ahli sosiolinguistik nan pernah maaja salamo 20 tahun di Universitas London, Inggris.\nKarier.\nDesi mamulai kariernyo di RCTI, mambaokan acara berita \"Seputar Indonesia\", \"Nuansa Pagi\", \"Buletin Siang\" jo \"Buletin Malam\". Karajo ko inyo lakoni sampai tahun 1999, sampai akhirnyo inyo mamutuihan untuak pindah ka situs portal berita Astaga.com. Pado tahun 2000, inyo kambali ka dunia redaksi televisi sarato bagabung jo stasiun barito pertamo di Indonesia, Metro TV. Di stasiun televisi itu, kini inyo manjabaik sabagai GM Marketing and Business Development. Sasakali Desi-pun tampil mambaokan acara di Metro TV, mode \"Face to Face with Desi Anwar\" jo \"Economic Challenges with Desi Anwar\". Kini inyo bagabung sabagai jurnalis di CNN Indonesia nan resmi mengudara pado tanggal 17 Agustus 2015 nan tapek jo hari kemerdekaan Indonesia nan ka-70\nDisampiang sabagai seorang jurnalis, Desi hobilo jo fotografi sarato jalan-jalan. Hobinyo itu inyo tuangkan dalam buku yang berjudul \"A Romantic Journey: Notebook of A Traveller\"."}
{"id": "326308", "revid": "18374", "url": "https://min.wikipedia.org/wiki?curid=326308", "title": "Tingkuluak sapik udang", "text": "Tikuluak sapik udang adolah ragam tikuluak di babantuak salendang nan barasa dari nagari Padang Magek, Kecamatan Rambatan, Kabupaten Tanah Datar. Tikuluak sapik udang iko tadiri dari duo alai kain, kain sapik udang jo tilakuang. Kain sapik udang ditenun jo motif kotak-kotak ketek warno itam jo kapalo kain warno merah kudian diagiah banang ameh jo perak, kain saruang iko dipaduan jo sahalai tilakuang. \nCaro malakekan.\nCaro mambueknyo yaitu kain saruang dilipek duo mamanjang, jo tilakuang dilipek ampek. Kudian kain tilakuang dilatakan di ateh kain saruang siap tu dilipek duo sainggo mukena ado di dalamnyo. Pado bagian salah satu ujuang saruang, tilakuang dielo sainggo nampak kalua. Kudian ujuang nan ado tilakuang tadi dilatakan sabalah kida jo sabalah kanan dibuek tanduak jo mamuta ujuan kain nan di balakang kapalo. Kain diputa sahinggo malilik ujuang sabalah kida tadi. Ujuang kidanyo dibuek sarupo bungo kabucubuang, sadangkan nan sabalah suok manyarupoi tanduak nan indak baitu panjang.\nMakna Filosofis.\nDek karano umumnyo urang Minangkabau baragamo Islam, jiko alah masuak wakatu salat, tikuluak dapek dipakai untuak kalangkapan salat. Bantuak carobong pado tutuik kapalo wanita tu malambangan jiko ado kaba baiak saliang baimbauan sarupo baralek. Jiko ado kaba buruak, sarupo kamatian tanpo diagiah tahu atau tahu dari urang lain maka wajik untuak datang."}
{"id": "326309", "revid": "12080", "url": "https://min.wikipedia.org/wiki?curid=326309", "title": "Wawancara", "text": "Wawancara adoalah kagiatan maota nan tajadi antaro sorang atau labiah urang sabagai sumber kaba dari pawawancara. Tujuan dari wawancara adoalah untuak mandapekan data babantuak informasi nan tapek dari urang tapicayo. Wawancara tajadi jo caro panyampaian babarapo patanyoan dari pawawancara ka bakeh sumber kaba.\nJinih-jinih wawancara.\nDiliek dari sisi palaksanaannyo wawancara dapek dibagi manjadi 3 yaitu :\nDalam wawancara bebas, pawawancara bebas mananyokan patanyoan nan bebas, tapi paralu manjadi paratian baso patanyoan itu taubuang jo data-data nan dituju. Jikok indak elok-elok, mangko patanyoan indak dapek dikandalikan.\nDalam wawancara tapimpin, pawawancara alah disiapkan patanyoan nan langkok lai jaleh.\nDalam wawancara bebas tapimpin, pawawancara mangombinasikan wawancara bebas jo wawancara tapimpin. Dalam palaksanaannyo alah ado daftar patanyoan sacaro garih gadang.\nLangkah-langkah.\nDalam melakukan wawancara ado langkah-langkah nan harus ditampuah supayo wawancara tasabuik dapek balangsuang lanca. Manuruik Sanapiah Faisal (Sugiyono, 2017:322) ado tujuah langkah dalam panggunoan wawancara untuak mangumpuan data kualitatif yaitu :"}
{"id": "326310", "revid": "12718", "url": "https://min.wikipedia.org/wiki?curid=326310", "title": "Taman Nasional Tesso Nilo", "text": "Taman Nasional Tesso Nilo adolah sabuah taman nasional nan barado di provinsi Riau, Indonesia. Taman nasional iko diresmian pado 19 Juli 2004 dan mampunyoi lueh sakitar 38.576 hektare.\nKawasan nan masuak wilayah taman nasional iko adolah kawasan bekas Hak Pengusahaan Hutan (HPH) nan barado di Kabupaten Pelalawan dan Indragiri Hulu. Hinggo kini di sakalilingnya masih tadapek kawasan HPH.\nTadapek 360 jinih flora nan tagolong dalam 165 marga jo 57 suku, 107 jinih buruang, 23 jinih mamalia, tigo jnih primata, 50 jinih ikan, 15 jinih reptilia dan 18 jinih amfibia di satiok hektare Taman Nasional Tesso Nilo. Tesso Nillo iko adolah salah ciek siso hutan dataran rendah nan manjadi tampek tingga dek 60-80 ikua gajah sarato marupoan kawasan konservasi gajah.\nSapotong jalan punyo PT. Riau Andalas Pulp and Paper mambalah taman nasional iko. Dilaporkan bahwa pemerintah provinsi barancana untuak mamutuih jalan iko bia dapek mangurangi kagiatan pambalakan lia (\"illegal logging\")."}
{"id": "326311", "revid": "12718", "url": "https://min.wikipedia.org/wiki?curid=326311", "title": "Taman Nasional Way Kambas", "text": "Taman Nasional Way Kambas adolah taman nasional nan diparuntuakan untuak malinduangi gajah nan barado di daerah Lampung tapeknyo di Kecamatan Labuhan Ratu, Lampung Timur, Indonesia. Salain di Way Kambas, sakolah gajah (Pusat Latihan Gajah) bisa juo ditamui di Minas, Riau. Gajah Sumatra (Elephas maximus sumatranus) nan hiduik di kawasan iko samakin bakurang jumlahnyo. Taman Nasional Way Kambas dibangun pado taun 1985 nan marupoan sakolah gajah partamo di Indonesia. Tampek ko partamo nyo banamo Pusat Latihan Gajah (PLG) namun samanjak babarapo tahun tarakhir ko namonyo barubah manjadi Pusat Konservasi Gajah (PKG) nan diharapkan dapek manjadi pusat konservasi gajah dalam penjinakan, pelatihan, perkembangbiakan jo konservasi. Hinggo kini ko PKG ko alah malatiah sakitar 300 ikua gajah nan alah diseba k saluruah panjuru Tanah Air. Di Way Kambas tadapek pulo International Rhino Foundation yang batugas manjago spesies badak bia indak tarancam punah.\nFlora jo Fauna.\nDi Taman Nasional Way Kambas iko tadapek hewan nan hampia punah di antaronyo Badak sumatera, Gajah Sumatra, Harimau sumatera, Mentok Rimba, Buaya sepit. Untuak tanaman banyak ditamuan Api-api, Pidada, Nipah, pandan. Di bagian pasisia Taman Nasional Way Kambas nan barawa acok juo ditamuan babagai jinih buruang antaro lain Bangau Tongtong, Sempidan Biru, Kuau raja, Burung Pependang Timur, dan beberapa burung lainnya."}
{"id": "326312", "revid": "51", "url": "https://min.wikipedia.org/wiki?curid=326312", "title": "Edward Said", "text": "Edward Said (; , \"\"; ) adolah surang pamikia jo pangajar Amerika Sarikat nan bakaturunan Palestina. Inyo tanamo subagai surang failasuf nan ikuik maritinsi bidang pamikiran pascakolonialisme.\nSaid lahia jo gadang di Yerusalem dan Kairo nan diduduaki dek Inggirih. Inyo pindah ka Amerika untuak kuliah di Princeton jo Harvard. Mulai tahun 1963, inyo mangaja pabandiangan sastra di Columbia di New York.\nSaid tanamo dek bukunyo nan tabik pado tahun 1978, \"Orientalism\". Dalam buku iko, Said manganalisis aspek-aspek budayo nan manjadi dasar pamikiran orientalis Dunia Barat taadok Dunia Timur. Manuruik Said, orientalisme indak dapek lapeh dari ciri-ciri masyarakat imperial nan marupoan aka jadinyo. Karya ko ditulis manggunoan pamahaman Said dalam bidang sastra kolonial, teori sastra, jo pascastrukturalisme.\nSalain itu, Said banyak manabikkan buah pikiran dalam bidang budayo, sastra, musik, jo politik. Inyo mandukuang perjuangan pandirian nagara Palestina nan badaulaik sarato kasataraan hak politik jo asasi manusia untuak rakyat Palestina nan barado di bawah panduduakan Israel. Inyo wafat di New York dek sabab panyakik leukemia pado tahun 2003. "}
{"id": "326313", "revid": "1673", "url": "https://min.wikipedia.org/wiki?curid=326313", "title": "Ahmad Heryawan", "text": "Dr. H. Ahmad Heryawan, Lc., M.Si. (\nlahia di Sukabumi, Jawa Barat, 19 Juni 1966; umua 53 tahun\n) atau mamiliki sapaan Aher adolah saurang politisi Indonesia. Inyo adolah Gubernur Jawa Barat duo periode hinggo 2018 satalah mamanangi pamilihan umum Gubernur Jawa Barat 2013.\nMalalui persinggungannya jo pergerakan tarbiah, inyo manunjuakan perhatiannyo dalam politik. Inyo bagabuang jo Partai Keadilan (sekarang Partai Keadilan Sejahtera), tapiliah sabagai anggota parlemen DKI Jakarta duo periode sajak 1999. Pamilihan umum Gubernur Jawa Barat 2008 maantaanyo sabagai Gubernur Jawa Barat. Salaku kapalo daerah, inyo mandapek sajumlah panghargaan dari negara. Anam tahun kapamimpinan Aher ditandoi jo saketeknyo 150 penghargaan dari pamarintah nan diraih pamarintah provinsi Jawa Barat. Pado tahun 2015, Jawa Barat di bawah pamarintahan Ahmad Heryawan bahasil maraih penghargaan Anugerah Pangripta Nusantara untuak nan kalimo kalinyo.\nKehidupan awal.\nAhmad Heryawan (Aher) lahia dari keluarga ketek di pinggiran kota Sukabumi. Sajak Aher ketek inyo rutin mambaok gorengan buatan tetangganyo untuak dijua di sapanjang perjalanannyo ka sikolah. Hal tasabuik inyo lakuan sajak bangku sikolah dasar hinggo SMA.\nSalasai SMA, Aher mandapek beasiswa malanjuikan kuliah di Fakultas Syariah Lembaga Ilmu Pangatahuan Islam dan Arab (LIPIA) dek Kedubes Arab tanpa biaya. Aher luluih jo menggenggam nilai terbaik.\nSalapeh luluih dari bangku kuliah, Heryawan mulai maniti karier sabagai pengajar dan mubaligh. Inyo aktif maaja di babarapo paguruan tinggi, antaro lain Ma\u2019had Al Hikmah, Dirosah Islamiyyah Al Hikmah, Universitas Ibnu Khaldun Bogor, Fakultas Ekonomi Universitas Indonesia Jakarta, dan Pusek Studi Islam Al Manar. Salain itu inyo juo aktif di Persatuan Umat Islam sajak tahun 1991 dan dipicayo untuak manjabek katua umum dari tahun 2004 sampai kini.\nKarier di dunia politik.\nKarier Aher di dunia politik bamulo jo bagabuangnyo inyo basamo Partai Keadilan (kini Partai Keadilan Sejahtera). Heryawan tapiliah manjadi salah satu anggota legislatif Provinsi DKI Jakarta pado tahun 1999. Usai Pemilu 2004, Aher manjabek sabagai Wakil Katua DPRD Provinsi DKI Jakarta periode 2004-2009. Misi nan inyo baok adolah manciptakan masyarakaik nan mamiliki dasar pangatahuan (knowledge) untuak malahiakan dunia jo wajah baru. Salain itu, Ahmad Heryawan juo maagiah prioritas pado pandidikan murah, sajuta lapangan kerja, kesehatan masyarakaik, perbaikan ekonomi masyarakaik, dan pembenahan infrastruktur di saluruah wilayah Jawa Barat.\nGubernur Ahmad Heryawan pado tahun 2011 dinobatkan sabagai tokoh parubahan 2011 dek sabuah media cetak nasional. Pado tahun 2012, Ahmad Heryawan mancalonkan baliak sabagai Gubernur Jabar jo didampingi Deddy Mizwar.\nPemilu Presiden 2014.\nAhmad Heryawan maklaim bahwa hampiang 80 persen warga Jawa barat mandukuang pancalonan dirinyo sabagai calon presiden Republik Indonesia pado pemilu 2014. Inyo makuhkan diri meski Partai Keadilan Sejahtera alun mangumuman calon presiden nan ka diusuang. Katua DPW PKS Jawa Barat pun maklaim satidaknyo dalapan provinsi mandukuang Ahmad Heryawan manjadi calon presiden. Deddy Mizwar pun mandukuang Ahmad Heryawan manjadi calon presiden dan siap untuak manggantian posisinyo jiko tapiliah manjadi presiden. Sekelompok masyarakaik nan manyabuik diri mereka Barisan Ahmad Heryawan (Baraya) muncua di Garut untuak mandukuang panuah Ahmad Heryawan.\nDari dalam PKS sendiri, Ahmad Heryawan ka basaing jo Anis Matta dan Hidayat Nur Wahid.\nSalah satu metode kampanye nan dilakukannyo adolah jo manemui masyarakaik sicaro langsuang dari pasa hinggo tukang ojek. Slogan nan diusuangnyo adolah \"Super\", nan marupoan singkatan dari \"security\", \"prosperity\", dan \"religious\". Inyo mahendaki tabantuaknyo masyarakaik nan mamiliki ketenteraman, kesejahteraan, dan agamis.\nJawa Barat di bawah Ahmad Heryawan.\nPendidikan.\nAhmad Heryawan maalokasikan 20 persen APBD untuak pandidikan di Jawa Barat dan tasebar ka saluruah kabupaten dan kota di Jawa Barat. Biaya pandidikan sikolah dasar dan manangah akan gratis, dan SLTA bakurang biayanyo.\nSalain itu, pandidikan agamo indak luput dari perhatian Ahmad Heryawan salamo manjabek sabagai Gubernur Jawa Barat, saparti mambukak pakemahan santri pado bulan Desember 2008. Salain pandidikan formal, Ahmad Heryawan juo bagerak di pandidikan informal demi pemberantasan buto huruf dan mampelokan kesejahteraan perempuan, sarato paningkaikan pangetahuan mangenai kesehatan reproduksi, tautamo bagi perempuan nan manikah di usia dini. Angko kamatian ibu malahiakan di Jawa Barat ado pado kisaran 215 kamatian satiok 100 ribu kalahiran per tahun. Angko itu manampaikan Jawa Barat pado posisi kaduo tatinggi satalah Nusa Tenggara Barat.\nPado bulan Juni 2009, Ahmad Heryawan malakuan upacara palapehan 3000 mahasiswa Universitas Padjadjaran nan ka malakuan Kuliah Kerja Nyata salamo satu bulan di babagai tampek di Jawa Barat.\nAhmad Heryawan juo mancanangkan program \"Tabunganku\" pado Februari 2010 nan ditujukan ka para pelajar. Program iko manargetkan paningkaikan jumlah nasabah dari kalangan pelajar SD hinggo SMA dan sederajat untuak malatiah mereka dalam mangalola keuangan sarato \"sabagai langkah mulo bagi masyarakaik khususnyo ekonomi manangah ka bawah dalam mamanfaaikan produk-produk perbankan\".\nPado bulan April 2014 Ahmad Heryawan marancanakan pambangunan panginapan di Pusat Dakwah Islam, Jalan Diponegoro, Bandung. Hal iko dikaranokan fasilitas tasabuik digunoan dek para ulama dan pandakwah dari saluruah Indonesia sahinggo panginapan dibutuahkan sabagai sarana akomodasi.\nDi bidang paguruan tinggi, Ahmad Heryawan barencana manambah anam paguruan tinggi baru di Indonesia dan manambah satu cabang untuak Institut Pertanian Bogor. Hal iko dirancanakan karano rasio jumlah paguruan tinggi taadaok jumlah panduduak Jawa Barat relatif ketek, dan paguruan tinggi negeri di Jawa Barat cenderung manjadi favorit mahasiswa dari saluruah Indonesia sahinggo jumlahnyo msuti dipabanyak.\nInfrastruktur.\nJalan Raya Surade - Sagaranten di Sukabumi manjadi salah satu prioritas perbaikan infrastruktur jalan di Jabar pado 2009. Jalan tasabuik paralu karano manjadi pahubuang provinsi Jawa Barat dan provinsi Banten. Ahmad Heryawan juo batekad mampelokan saluruah jalan nasional di Jawa Barat sabalun puncak panggunaannyo, yoitu bulan Ramadhan, dimulai.\nSalain infrastruktur jalan raya, Ahmad Heryawan juo mamfokuskan pado panyadioan listrik bagi masyarakaik jo manatokan program \"Jawa Barat Caang 2010\". Kata \"caang\" barasa dari bahaso Sunda nan bararti \"tarang\". Jo program iko, jumlah jangkauan listrik dek masyarakaik di Jawa Barat diarokan mancapai 100 persen dari angko sabalunnyo pado tahun 2009 nan hanyo 64.5 persen. Sistem palelangan proyek dilakuan sacaro elektronik.\nLingkuangan.\nSabalunnyo, pado tahun 2007, situs berita The Daily Mail parnah mambahas polusi di sungai Citarum jo judul \"Apokah iko sungai paliang tacemar di dunia?\" (\"Is this the world's most polluted river?\"). Kamudian, pado tanggal 10 April 2014, The Daily Mail manjuluaki Citarum sabagai \"sungai takumuah di dunia\" akibaiknyo banyaknyo sampah dan limbah kimia di sinan. Ahmad Heryawan manyatoan bahwa Jawa Barat musti dapek marealisasi program pambersihan sungai Citarum jo target aia sungai barasiah dan mamanuahi kualitas sataro jo aia minum paliang lambek tahun 2015, saparti nan tatuang dalam program Badan Perencanaan Daerah tantang program Citarum 10\u00a0km. Kebersihan sungai Citarum dianggap pantiang untuak maningkaikan kualitas kesehatan masyarakaik. Ahmad Heryawan juo indak ragu untuak mampidanakan industri nan tabukti mancemari sungai Citarum. Dibutuahkan sakitar 120 miliar rupiah untuak pambarasiahan Sungai Citarum iko. Asosiasi Pengusaha Indonesia dan sakitar 100 LSM mandukuang program pambarasiahan Sungai Citarum.\nPertanian.\nPado maso pamarintahan Ahmad Heryawan, fokus utamo di bidang pertanian adolah panguaikan fungsi Jawa Barat sabagai panghasil pangan nasional. Babagai kucuran dana dikaluakan untuak mambantu kawasan nan dikategorikan miskin dan rawan pangan sahinggo dapek bangkit dan maagiah kontribusi bagi kawasan sakitarnyo. Bantuan iko tautamo ditujukan ka kelompok tani, yayasan, LSM, dan koperasi jo malibaikan Badan Ketahanan Pangan Jawa Barat, Rumah Zakat Indonesia dan Perhimpunan Petani dan Nelayan Sejahtera Indonesia. Ahmad Heryawan pun acok kali mampatimbangkan kaba dan saran dari ahli saparti BMKG untuak mambuek kebijakan dan himbauan kapado petani.\nPado tahun 2014, Gubernur Jawa Barat mandorong tabantuaknyo bank pertanian sacara nasional. Bank pertanian yoitu bank nan mamfokuskan diri dalam maagiah kredit di sektor pertanian jo bunga nan tajangkau. Salama iko bank umum sulik maagiah kredit ka palaku usaho pertanian karano sektor iko adolah nan paliang baresiko.\nPortal Informasi Harga Pangan.\nWebsite Priangan.org dibantuak pado maso pamarintahan Ahmad Heryawan-Deddy Mizwar untuak mambantu para petani dan masyarakaik dalam mamantau pakambangan harago kabutuahan pokok di babagai pasa di Jawa Barat. Website Priangan.org juo batujuan untuak mancegah inflasi karano mambantu petani dan konsumen untuak mambuek keputusan mangenai bilo wakatu nan tapek dalam malakuan jua-bali sahinggo mancagah harago bafluktuasi tinggi bana. Website iko taintegrasi jo telepon seluler dan bisa diakses malalui SMS.\nIndustri.\nAhmad Heryawan ka manatokan kawasan bagian timur Jawa Barat saparti Majalengka dan Cirebon sabagai kawasan industri padat karya. Dikatoan bahwa minat investasi di bidang industri di Jawa Barat cukuik baiak jo Japang dan Korea Selatan adolah investor lua negeri utamo. Pamindahan kawasan industri paralu dilakuan untuak mangurangi kepadatan lalu lintas di pinggia kota Jakarta, namun infrastruktur pandukuang industri saparti palabuahan mutlak diparaluan untuak mangurangi ketergantungan taadok Pelabuhan Tanjung Priok.\nBirokrat.\nAhmad Heryawan maubah sistem tender proyek di pamarintahan di Jawa Barat dari nan samulo manual manjadi elektronik. Sistem iko disabuik jo Layanan Pangadoan Barang dan Jasa Sacaro Elektronik dan diyakini paliang aman untuak mahindari kamungkinan korupsi pado proses tender. Jawa Barat marupoan satu dari limo provinsi di Indonesia nan manarapkan sistem iko; provinsi lainnyo yoitu Sumatra Barat, Jawa Timur, Kalimantan Tengah, dan Gorontalo.\nSalain itu, Ahmad Heryawan juo manata ulang tugas pokok, fungsi, dan rincian unit dan tata karajo Badan Pelayanan Perizinan Terpadu Provinsi Jawa Barat malalui pambantuakan paraturan Gubernur Jawa Barat no 63 tahun 2009.\nPerumahan rakyat.\nPado tahun 2012 dan 2014 Provinsi Jawa Barat mamanangkan penghargaan Adiupaya Puritama. Penghargaan iko diberikan dek Kementerian Perumahan Rakyat Republik Indonesia karano bahasil manjadi pembina pambangunan parumahan rakyat terbaik sa-Indonesia. Penghargaan iko diagiah pado puncak Hari Perumahan Nasional.\nPrestasi.\nDi bawah pimpinan Ahmad Heryawan, Jawa Barat Maraih prestasi, di antaronyo:"}
{"id": "326314", "revid": "51", "url": "https://min.wikipedia.org/wiki?curid=326314", "title": "In the Mood for Love", "text": "In the Mood for Love adolah sabuah film drama Hong Kong tahun 2000 nan ditulis, diproduksi, sarato disutradari dek Wong Kar-wai. Film ko mancaritoan kisah surang laki-laki (Tony Leung) jo padusi (Maggie Cheung) nan disalingkuahi dek pasangan masiang-masiang dan saliang jatuah cinto satu samo lain. \n\"In the Mood for Love\" diputa buek kali partamo pado Festival Film Cannes 2000. Pado festival itu, film ko dinominasikan untuak Palme d'Or dan Tony Leung mandapek Aktor Terbaik; aktor Hong Kong partamo nan mandapek pangaragoan ko. \nFilm ko dianggap subagai salah satu film nan paliang rancak supanjang maso dan karya nan utamo dalam sinema Asia. Pado survei tahun 2016 nan diadoan dek BBC, \"In the Mood for Love\" tapiliah manjadi film terbaik nan kaduo pado abaik ka-21 dek 177 urang kritikus film dari sarato alam. \nFilm ko adolah bagian kaduo dari satu tetralogi nan indak rasmi, basamo \"Days of Being Wild\" (1990) \"2046\" (2004), jo \"Blossoms\" (2020).\nDi laya leba.\n\"In the Mood for Love\" mandapek HK$8,663,227 salamo ditayangan di Hong Kong. Pado 2 Februari 2001, film ko mulai tayang di bioskop-bioskop di Amerika Sarikat, dan mandapek $113,280 ($18,880 di tiok bioskop) pado pakan partamo. Film ko salasai tayang di Amerika salapeh mandapek pandapatan kumuah sabanyak $2,738,980. Total pandapatan kumuah laya leba di saluruah dunia mancapai US$12,854,953.\nFilm ko alah ditabikkan dalam versi DVD jo Blu-ray dek Criterion Collection, nan marilis versi nan alah dipelokkan di Amerika pado tahun 2016.\nTanggapan.\nDi Rotten Tomatoes, \"In the Mood for Love\" mandapek rating 90% dari 125 tinjauan. Manuruik situs web tu, film ko adolah sabuah \"[drama] romantis nan indak banyak dikataui, manampilan aktor utamo nan baparan elok sacara visual dan manggugah parasaan.\" Di Metacritic, film ko mandapek nilai 85 dari 100, badasarkan 28 kritikan, manunjuakkan \"pujian nan disatujui luas\". Roger Ebert dari \"Chicago Sun-Times\" maagiahnyo tigo dari ampek bintang dan mamujinyo subagai satu \"kisah nan panuah dek cinto nan indak tapanuahi\". Elvis Mitchell di \"The New York Times\" manyabuiknyo subagai \"salah satu film nan paliang elok pado tahun ko\". Pter Walker di \"The Guardian\" manyabuik film ko subagai film nan paliang inyo suko, dan manggambarannyo sabagai film nan dapek maagiah \"refleksi nan manggugah raso pado dasar-dasar kehidupan... bukan sajo satu film tantang cinto, tapi juo tantang pangkhianatan, kasampatan nan tabuang, kenangan, kajamnyo wakatu, kesepian...\""}
{"id": "326315", "revid": "12718", "url": "https://min.wikipedia.org/wiki?curid=326315", "title": "Taman Nasional Bunaken", "text": "Taman Nasional Bunaken adolah taman lauik nan barado di Sulawesi Utara, Indonesia. Taman iko talatak di Segitiga Terumbu Karang, manjadi habitat dek 390 spesies tarumbu karang sarato jo babagai spesies ikan, moluska, reptil jo mamalia laut. Taman Nasional Bunaken marupoan pawakilan ekosistem lauik Indonesia, maliputi padang rumput laut, terumbu karang jo ekosistem pantai.\nTaman nasional iko didirian pado taun 1991 nan maliputi wilayah salueh 890.650 km\u00b2. 97% dari taman nasional iko marupoan habitat lauik, samantaro 3% sisonyo marupoan daratan, maliputi limo pulau: Bunaken, Manado Tua, Mantehage, Naen jo Siladen.\nFlora jo fauna.\nTaman Nasional Bunaken punyo ekosistem tarumbu karang nan sangaik kayo. Tadapek sakitar 390 spesies tarumbu karang di wilayah iko. Spesies alga nan dapek ditamui di Taman Nasional Bunaken adolah Caulerpa, Halimeda jo Padina, samantaro spesies rumpuik lauik nan banyak ditamui adolah Thalassia hemprichii, Enhallus acoroides, jo Thalassaodendron ciliatum. Taman Nasional Bunaken mampunyoi babagai spesies ikan, mamalia laut, reptil, burung, moluska jo mangrove. Sekitar 90 spesies ikan tingga di perairan wilayah iko.\nDi daratan, pulau iko kayo akan Arecaceae, sagu, woka, silar jo kelapa. Salain itu, Taman Nasional Bunaken mampunyoi spesies binantang nan tingga di daratan, sarupo rusa jo kuskus. Hutan mangrove di taman ko manjadi habitat dek kapitiang, lobster, moluska sarato jo buruang lauik.\nKagiatan manusia.\nDi wilayah iko, tadapek 22 desa dengan jumlah panduduak sakitar 35.000 jiwa. Kabanyakan dari panduduak ko bakarajo sabagai nalayan atau patani karambia, ubi jala, pisang jo rumpuik lauik untuak diekspor, samantaro sabagian lainnyo bakarajo sabagai pamandu, bakarajo di \"cottage\" dan nakhoda kapal.\nPariwisata di wilayah iko taruih dikambangkan. Antaro taun 2003 hinggo 2006, jumlah pangunjung di Taman Nasional Bunaken mancapai 32.000 hinggo 39.000 jiwa, dengan 8-10.000 di antaranyo marupakan turis asiang.\nKonservasi jo ancaman.\nTaman Nasional Bunaken sacaro resmi didirian pada taun 1991 dan marupoan salah ciek taman lauik partamo Indonesia. Pado taun 2005, Indonesia mandaftarkan taman nasional iko kapado UNESCO untuak dimasuakan kadalam Situs Warisan Dunia. Meskipun punyo status taman nasional dan mandapek pandanaan nan cukuik, taman iko mangalami degradasi ketek akibaik panambangan tarumbu karang, karusakan akibaik jangkar, panggunaan bom jo sianida katiko manyalam untuak manangkok ikan. World Wildlife Fund (WWF) maagia bantuan konservasi sabagai bagian dari \"Sulu Sulawesi Marine Eco-region Action Plan\". Konservasi meliputi patroli, yang berhasil mangurangi panggunoan bom dalam manangkok ikan."}
{"id": "326316", "revid": "577", "url": "https://min.wikipedia.org/wiki?curid=326316", "title": "Tekat", "text": "Tekat adolah kain bahias bordir atau sulaman nan tanamo di Riau. Tekat dibuek untuak bahan pakaian, mulai dari tuduang (panutuik kapalo), hiasan pakaian, hiasan palaminan, hiasan tampek tidua, dsb. Karajinan tekat masih ado inggo kini, tarutamo di Riau.\nJinih.\nAdo banyak jinih tekat. Manuruik proses mambuek, di antaronyo ado tekat kasut, tekat tanah, jo tekat kelingkan.\nTekat kasut adolah suatu jinih tenunan nan manggunoan karateh taba bamotif. Tekat jinih iko ditanunkan pado kain baludru. Karateh taba baguno sabagai pola. Pado karateh itulah ditekatkan bahan tatantu, takah banang ameh atau banang perak.\nTekat tanah adolah jinih tekat tanpa bahan karateh taba. Proses maagiah tekat dilakuan langsuang pado kainnyo. Mode caro baitu, coraknyo lansuang digambaran pado kain tasabuik.\nTekat kelingkan adolah tekat nan dibuek jo bahan kelingkan nan ditekatkan di ateh kain baludru. Kalaupun ado bahan lain nan digunoan, biasonyo indak banyak. Contoh hasil tekat kelingkan adolah tuduang \"mantur\" jo selendang."}
{"id": "326317", "revid": "73", "url": "https://min.wikipedia.org/wiki?curid=326317", "title": "Tingkuluak balenggek", "text": ""}
{"id": "326318", "revid": "51", "url": "https://min.wikipedia.org/wiki?curid=326318", "title": "Layla", "text": "\"Layla\" () adolah sabuah lagu nan ditulis dek Eric Clapton jo Jim Gordon. Lagu ko asalnyo dikaluaan dek band \"blues rock\" Clapton jo Gordon Derek and the Dominos subagai bagian dari album studio satu-satunyo, \"Layla and Other Assorted Love Songs\" (November 1970). Musiknyo yang saliang kontras dikataui dibuek sacaro tapisah dek Clapton jo Gordon. Bagian piano juo dikataui dibuek dek Rita Coolidge, pasangan Gordon pado maso tu.\nLagu ko tainspirasi dari kisah cinto nan barasa pado abaik ka-7 di Arabia nan manjadi dasar dari carito Laila jo Majnun dek panyaia Persia abaik ka-12 Nizami Ganjavi. Ian Dallas maagiah buku carito ko pado Clapton, nan bapangaruah pado dirinyo sacaro kuek, dek sebab caritonyo tantang surang mudo nan jatuah cinto pado surang gadih mudo nan rancak, tapi kasudahannyo manjadi gilo dek sabab indak dapek mangawini si gadih. Lagu ko tapangaruah pulo dek cinto Clapton nan batapuak subalah tangan pado Pattie Boyd, nan pado maso tu adolah istri dari kawannyo sasamo pamusik George Harrison dari the Beatles. Clapton jo Boyd kudian bajodoh pulo.\n\"Layla\" indak cukuik barasia pado maso awal dikaluakan, namun kudian dipuji sacara luas subagai salah satu lagu \"rock\" nan paliang lamak supanjang maso. Duo versi dari lagu ko alah mamuncak-i tangga lagu: versi tahun 1972 jo versi kaduo tahun 1992 (nan indak bakoda piano) dari pasambahan akustik \"Unplugged\" dek Clapton. Pado tahun 2004, \"Layla\" diuruikkan pado nomor ka-27 pado Daftar 500 Lagu nan Paliang Rancak Supanjang Maso versi \"Rolling Stone\". Versi akustik dari \"Layla\" mamanangan Pangaragoan Grammy untuak Lagu Rock Paliang Rancak pado tahun 1993."}
{"id": "326319", "revid": "7359", "url": "https://min.wikipedia.org/wiki?curid=326319", "title": "Ulos", "text": "Ulos adolah kain tenun dari khas Batak nan babantuak salendang. Benda ko adolah simbol restu, kasiah sayang dan pasatuan, sasuai jo papatah Batak nan babunyi \"Ijuk pangihot ni hodong, Ulos pangihot ni holong\", nan aratinyo jikok ijuak adolah pangabek palapah pado batangnyo, mako ulos adolah pangabek kasiah sayang di antaro sasamonyo.\nManuruik asa katonyo, ulos adolah salimuik nan maangekan badan sarato malinduangi badan dari udaro dingin. Manuruik kapicayoaan niniak urang Batak, ado tigo sumber kahangatan dan ulos dianggap paliang aman sarato dakek jo iduik saari-ari.\nDaulunyo niniak muyang urang Batak adolah urang-urang gunuang. Hal itu dikaranokan kabiasaannyo nan tingga jo baladang di daerah gunuang. Iduik di dataran tinggi mambuek niniak muyang alah biaso malawan udaro dingin. \nSijarah.\nSijarah ulos bamulo, pado mulo niniak muyang nan manggunokan cahayo matohari dan api untuak tameng malawan raso dingin. Masalah ketek tumbuah katiko niniak muyang manyadari bahwa matohari indak bisa diparintahkan sasuai kandak urang. Pado siang ari ado awan putiah jo awan itam nan indak basahabaik. Sadangkan pado malam hari raso dingin samankin manjadi-jadi dan api sabagai sumber kahangatan kaduo indak baitu bisa digunokan di wakatu lalok dek barisiko tinggi. Dek tasasak kaadaan, akhianyo niniak muyang bapikia kareh mancari jalan lain nan labiah elok. Mako lahialah ulos sabagai barang budayo asali urang Batak.\nSasuai hukum alam ulos malalui caro nan cukuik panjang nan mamakan wakatu nan lamo, sabalun barakhianyo ulos manjadi tando adat urang Batak sampai kini. Babeda jo ulos nan kito tau, dulunyo ulos malah dijadikan salimuik atau aleh kasua dek niniak muyang urang Batak. Tapi ulos nan digunokannyo jauah labiah tinggi, labiah taba, labiah lambuik, jo motif nan banilai seni. Capek atau lambeknyo ulos manjadi kebutuhan sahari-hari, karano bisa dijadikan pakaian nan rancak jo motif nan mamikek. Ulos mamiliki arati nan baguno katiko mulai dipakai urang tuo-tuo dalam patamuan adat resmi. Apo lai ditambah jo kabiasaan niniak muyang urang Batak nan salalu mamiliah ulos sabagai hadiah kapado urang-urang nan disayangnyo.\nAturan pamakaian.\nDalam ritual, ulos mampunyoi aturan nan harus dipatuahi. Urang nan buliah malilikan ulos (bahaso Batak: \"mangulosi\") adolah urang nan silsilah katurunannyo labiah tinggi. Misalnyo, urang tuo buliah mangulosi anaknyo, tapi anaknyo indak buliah mangulosi urang tuonyo. Di sampiang itu, ulos nan diagiah musti sasuai jo aturan adat. Karano satiok ulos punyo arati surang, bilo digunokan, disampaikan kapado siapo, dan dalam upacara nan sarupo apo, sainggo gunonyo indak bisa dipatukakan.\nPamakaian kain ulos iko sacaro garih gadangnyo tabagi kadalam tigo caro, yaitunyo \"siabithononton\" (dipakai), \"sihadanghononton\" (dililikan di kapalo atau bisa juo di tenteng), jo \"sitalitalihononton\" (dililikan di pinggang). Salain dipakai untuak sahari-hari, kain ulos dipakai juo katiko upacara-upacara adaik. Tatapi, indak kasado jinih kain ulos dapek dipakai dihari-hari biaso. Biasonyo laki-laki batak menganakan saruang tenun bamotif kotak-kotak, tali-tali jo baju nan babantuak kemeja kuruang nan bawarna itam, sarato jo indak mamakai aleh kaki. Dek urang batak, kain ulos dianggap karamaik sarato mampunyoi dayo mistis untuak maagian palinduangan ka pamiliaknyo. Salain itu, dek masyarakaik batak, kalau ado upacara adaik nan indak mamakai kain ulos mako upacara tasabuik dianggap indak sah.\nJinih.\nDalam adat Batak, macam ulos nan tanamo adolah Ulos Regidup, Ulos Ragihotang, Ulos Sibolang, Ulos Ragidup Silinggom, Ulos Bintang Marotur/Ulos Marotur, Ulos Godang/Ulos Sadum Angkola, Ulos Ragi Hotang, Ulos Sitolu Tuho, Ulos Manggiring."}
{"id": "326325", "revid": "1024", "url": "https://min.wikipedia.org/wiki?curid=326325", "title": "Daerah Kusuih Ibukota Jakarta", "text": ""}
{"id": "326326", "revid": "1024", "url": "https://min.wikipedia.org/wiki?curid=326326", "title": "DKI", "text": ""}
{"id": "326327", "revid": "73", "url": "https://min.wikipedia.org/wiki?curid=326327", "title": "Jilatang", "text": "Jilatang adoalah jenis tumbuhan perdu yang baracun, bantuak yo indak murah dikenali karano mirip dengan berbagai macam perdu atau samak yang ado di daerah tropis. Jiko bagian tumbuhan iko kanai badan mako mambuek gata-gata, radang, bengkak, luka sampai infeksi. Dalam masyarakaik Minangkabau, Jilatang diartikan sabagai karakter atau parangai yang mambuek masalah ditangah-tangah masyarakaik. Saketek banyak tindakan yang dilakukan mabuek urang sakitar yo berang.\nDalam silek jilatang digunoan untuak sanjato kondisi tertentu. Sakiro yo tadapek tigo jenis jilatang yang digunoan sabagai sanjato :"}
{"id": "326328", "revid": "577", "url": "https://min.wikipedia.org/wiki?curid=326328", "title": "Ulos Batak", "text": ""}
{"id": "326329", "revid": "1673", "url": "https://min.wikipedia.org/wiki?curid=326329", "title": "Al-Bajan (majalah)", "text": "Al-Bajan adolah majalah Islam dwi-mingguan baaksara Arab-Melayu nan dikelola dek murik-murik Sumatera Thawalib di Parabek, dakek Kota Bukittinggi, Sumatra Barat. Majalah iko diedaran di jaringan sakolah Sumatera Thawalib. Edisinyo tabik partamo pado 25 September 1919 dan dipakiroan baranti tabik pado 1921 dek alasan pendanaan.\nMajalah iko mamuek tulisan tantang palajaran Islam, tarutamo fiqih jo tafisr Alquran.\nSijarah.\nKapalo redaksi (\"rais tahrir\") \"Al-Bajan\" dipacik dek Djamain Abdul Moerad, saurang jurnalis nan parnah baraja ka Abdul Karim Amrullah. Anggota redaksi tadiri dari murik nan tahimpun dalam Jamiyah Sumatera Thawalib Parabek di bawah pimpinan Ibrahim Musa. Adapun badan atau perusahaan pangelola majalah (\"mudir\") ditangani dek Labai Sain Al-Maliki, saurang guru Sumatera Thawalib di Parabek.\nEdisi patamo majalah \"Al-Bajan\" tabik pado 25 September 1919 atau 1 Muharram 1338 manurut kalender Hijriyah. \"Al-Bajan\" tabik duo kali dalam sabulan, tapeknyo pado awa jo patangahan bulan Hijriyah. Ciek nomor panerbitan rato-rato bajumlah 24 halaman, tamasuk halaman sampul.\nDi antaro kontributor \"Al-Bajan\" nan parnah tacatat adolah Muhammad Salih Ar-Rayhani, Haji Abdul Latif Syakur, Zainuddin Ahmad, Haji Ibrahim Abdul Ghani, H. M Siddiq, jo Basyuni Ahmad. Pambaco majalah \"Al-Bajan\" indak tabatas di wilayah sakitar Parabek, tapi tasebar sampai ka Palembang, Aceh, jo Samananjuang Malaya.\nIsi.\nSacaro umum, \"Al-Bajan\" ditulih dalam aksara Arab-Melayu. Aksara Latin hanyo digunoan di halaman sampul, pamberitahuan/pangumuman, jo Iklan. Sampul majalah dalam aksara Arab-Melayu manampilkan susunan dewan redaksi jo katerangan tantang majalah sabagai \u201cmajalah Islamiyah pado pangajaran pangetahuan jo parkhabaran\u201d. Adapun sampul majalah dalam aksara Latin manampilkan motto \"oentoek keperloean segala hal tentangan Agama Islam\". Saparuh dari halaman sampul baisi iklan babagai produk takah buku bahaso Arab, batiak jo ubek-ubek.\nPado bagian isi, tata latak halaman dibuek manjadi duo bagian jo garis vertikal di tangah-tangah halaman, kecuali judul babarapo rubrik ka maambiak panuah posisi halaman. Adapun panomoran halaman majalah untuak ciek tahun panarbitan nomor halaman taruih basambuang satiok edisinyo. Edisi ka-24 nan manjadi edisi panutuik pado penerbitan tahun patamo barakhia di halaman 374.\nBaranti tabik.\n\"Al-Bajan\" baranti tabik pado tahun 1921 diduga dek alasan pandanaan. Saat iko, sabagian eksemplar usali \"Al-Bajan\" tasimpan di Perpustakaan Nasional, dan sabagian salinannyo ado di Pusat Dokumentasi jo Informasi Kebudayaan Minangkabau (PDIKM) Padang Panjang.\nBerdasarkan observasi Ahmat Adam pado 1980, edisi \"Al-Bajan\" nan tadokumentasi yakni panarbitan tahun patamo dari nomor 19\u201323 (18 Juni\u201315 Agustus 1920) jo panarbitan tahun kaduo dari nomor 1\u201310 (14 September 1920\u201325 Januari 1921).\nDi PDIKM Padang Panjang, hanyo ado salinan babarapo edisi \"Al-Bajan\", tapi kondisinyo banyak bagian majalah hilang, teks indak langkok/susah dibaca.\nRespons.\nKamunculan \"Al-Bajan\" disusul dek panarbitan sarupo dek jaringan Sumatra Thawalib di babagai daerah, di antaranyo \"Al-Basyir\" di Sungayang, \"Al-Ittiqan\" di Maninjau, jo \"Al-Imam\" di Padang Japang."}
{"id": "326330", "revid": "73", "url": "https://min.wikipedia.org/wiki?curid=326330", "title": "Faldo Maldini", "text": "Faldo Maldini (lahia di Padang, Sumatra Barat, 9 Juli 1990; umua 29 tahun) adolah saurang politikus Indonesia. Samaso mahasiswa, inyo parnah manjabek sabagai Katua Badan Eksekutif Mahasiswa Universitas Indonesia (BEM UI).\nPandidikan.\nSalain aktif baorganisasi, Faldo bahasil maraih juara 3 pado kompetisi Mahasiswa Baprestasi pado tahun 2011.\nBakat kapamimpinan nan dimilikinyo diapresiasi dek Beasiswa Program Pembinaan Sumber Daya Manusia Strategis (PPSDMS) Nurul Fikri dan \"Goodwill International Scholarship\" nan masing-masing maagiah beasiswa kapamimpinan pado Faldo.\nKiprah.\nKatiko inyo malanjuikan pandidikan pasca-sarjana, inyo didaulat sabagai Katua Perhimpunan Pelajar Indonesia United Kingdom (PPI UK). Sabagai Katua PPI UK, Faldo mamimpin 32 cabang nan dimiliki organisasi itu nan tasebar di berbagai wilayah di Inggirih jo jumlah mahasiswa Indonesia sakitar 1.600 urang.\nPado tahun 2018, Faldo manjabek sabagai Wakil Sekretaris Jenderal (Wasekjen) Partai Amanat Nasional (PAN). Sabagai Wasekjen, tugas Faldo maliputi koordinasi jo DPW dan DPC di daerah, mambangun sistem pengkaderan nan sistematis, hinggo mambantu masukseskan Zulkifli Hasan di Pamilihan Presiden (Pilpres) 2019.\nPado Oktober 2019, inyo maundurkan diri dari PAN dan bagabuang jo PSI (Partai Solidaritas Indonesia) sabagai Katua DPW PSI Sumatera Barat."}
{"id": "326331", "revid": "6658", "url": "https://min.wikipedia.org/wiki?curid=326331", "title": "Musajik Raya Nanggalo", "text": "Musajik Raya Nanggalo atau disabuik juo Musajik Raya Surau Gadang adolah musajik nan talatak di tapi Batang Kuranji di Kelurahan Surau Gadang, Kecamatan Nanggalo, Kota Padang, Sumatra Barat, Indonesia.\nMusajik iko mulai dibangun pado tahun 1911 jo arsitektur bercorak Minangkabau sarato Arab. Namun baitu, bangunan nan ado kini ko adolah hasil pelokan nan dikarajoan pado tahun 1989 nan maikuikan arsitektur modern kini ko. Kini ko salaian digunoan untuak ibadah umaik Islam , muasajik ko juo digunoan sabagai tampek baraja agamo jo pasantren kilat ramadhan dek anak-anak sakola.\nSijarah.\nMusajik nan tanamo jo Musajik Raya Surau Gadang iko mulai dibangun pado tahun 1911. Patamo kali dibangun musajik iko punyo arsitektur barupo papaduan antaro arsitektur Arab jo Minangkabau, karano pado saat itu salain urang panggaleh Arab, di Padang juo banyak tingga urang cadiak Minang nan pai baraja di negeri Arab, sahinggo corak Arab baitu lakek di masarakaik. Pambangunan musajik iko dikarajoan manggunokan sistem pasak, yaitu pola bangunan nan indak manggunokan paku pado satiok sambuangan kayu. Dindiangnyo dibuat taba, kiro-kiro 25 cm, samantaro pintu-pintunyo tabuek dari kayu ulin nan taba pulo.\nBabarapo tahun manjalang kemerdekaan, Belanda samakin acok manyarang urang pribumi, tamasauak di Padang. Katiko Balando manyarang kawasan Nanggalo, masarakaik pai mangungis manyalamatkan diri ka musajik iko, sahinggo fungsi musajik iko juo sabagai tampek patahanan masaraiak dari sarangan balando. Salain itu, di musajik iko juo diadokan acara panikahan ataupun rapek adat atau rapek nagari. \nRenovasi.\nDikaranokan bangunan musajik banyak nan rusak sarato indak cukuik manampuang jamaah, pado tahun 1989 musajik iko dibongkar untuak dibangun baliak manjadi duo lantai. Namun di saat renovasi ko bantuak asli musajik iko diganti. Ornamen musajik raya nanggalo ko kini kental jo nuansa modern jo lantai sarato dinding pakai marmer. "}
{"id": "326332", "revid": "73", "url": "https://min.wikipedia.org/wiki?curid=326332", "title": "Plakat Panjang", "text": "Plakat Panjang marupoan parnyataan pamarintah kolonial Belanda ka masyarakat Minangkabau pado tangga 25 Oktober 1833 di Padang nan baisi larangan baparang di wilayah Minangkabau. Parjanjian iko diwakili dek Van Sevenhoven jo Jendral Mayor Riestz dari pihak Belanda.\nIsi.\nIsi parnyataan iko adolah larangan parang adat, parang batu, jo parang dek dandam. Di dalam pernyataan, pemerintah Belanda manyabuik ka mahukum nagari nan mamulai bacakak. Isi kaduo yakni larangan residen atau para pejabat Belanda ikuik campua dalam pamarintahan nagari, tetapi kok tajadi tindak pidana mako ka diadili dek pangadilan Belanda. Katiga parnyataan tasabuik baisi tantang pangulu atau pamimpin di Minangkabau kak diangkek manjadi wakia pamarintah Belanda dengan imbalan gaji dari pamarintah. Isi kaampek yakni masyarakajik ka dilindungi sapanuahnyo dek pamarintah. Tarakhia, baisi tantang indak ka ado lai pamungutan pajak, tetapi masyarakaik Minang dimintak untuak mampaluek pananaman kopi.\nSetelah dikluannyo parjanjian iko, parlawanan rakyat mulai bakurang. Namun, nyantonyo hal iko hanyo taktik Belanda samato, sahinggo pacah baliaklah Parang Padri."}
{"id": "326333", "revid": "12718", "url": "https://min.wikipedia.org/wiki?curid=326333", "title": "Sohibul Iman", "text": "H. Muhammad Sohibul Iman, Ph.D. (\nlahia di Tasikmalaya, Jawa Barat, 5 Oktober 1965; umua 53 tahun\n) adolah salah satu politikus Indonesia dari Partai Keadilan Sejahtera. Kini ko inyo manjabek sabagai Presiden Partai Keadilan Sejahtera sajak 10 Agustus 2015. Sohibul adolah Wakil Ketua DPR-RI periode 2013-2014, menggantian Anis Matta nan maundurkan diri lantaran manjadi Presiden PKS manggantian Luthfi Hasan Ishaaq nan tasanduang kasus korupsi.\nInyo maraih gala S1 sampai S3 di Japang, walaupun Inyo sempat bakuliah hinggo semester 3 di Institut Pertanian Bogor. Inyo parnah talibek di banyak organisasi, diantaronyo ISTECS (Institute for Science and Technology Studies), YPNF (Yayasan Pendidikan Nurul Fikri), HSF (Hokuriku Scientific Forum), MITI (Masyarakaik Ilmuwan dan Teknolog Indonesia), YIT (Yayasan Inovasi Teknologi).\nSajak 2005, Sohibul mandapek amanah sabagai Katua DPP PKS Bidang Ekuintek (Ekonomi, Keuangan, Industri, dan Teknologi)."}
{"id": "326334", "revid": "1673", "url": "https://min.wikipedia.org/wiki?curid=326334", "title": "Lintau", "text": "Lintau atau Lintau nan Sombilan Koto adolah sabuah wilayah di Luak Tanah Data. Lotaknyo di antagho timur Batusangkau, selatan Pikumbuah, jo utara Sijunjuang. Sosuai jo namo o, ado sombilan nogoghi nan manjadi bagian daghi Lintau: limo nogoghi nan di ateh jo ompek nogoghi nan di boghuah. Nan limo nogoghi di ateh naomonyo nogoghi Topi Selo, Lubuok Jantan, Tanjuong Bonai, Balai Tongah, jo Batu Bulek nan kini masuak ka dalam Kecamatan Lintau Buo Utara. Sadangkan ompek nogoghi di boghuah namonyo nogoghi Toluak, Pangian, Buo, jo Tigo Jangko nan kini masuak ka Kecamatan Lintau Buo. \nPanamoan nogoghi di ateh jo di boghuah adolah dek posisi geografis daerah o. Limo nogoghi di ateh lotak o pado dataran nan tenggi, sadangkan ompek nogoghi di boghuah lotak o di dataran ghondah nan dateu je eh daerahnyo. \nPado zaman ghajo-ghajo Pagaruyuang, nogoghi Buo manjadi tompek asa jo duduok Ghajo Adaik, ciek daghi Ghajo nan Tigo Selo.\nNogoghi.\nNan disabuik jo Lintau biasonyo adolah nogoghi-nogoghi nan ko:"}
{"id": "326335", "revid": "51", "url": "https://min.wikipedia.org/wiki?curid=326335", "title": "Rocky Gerung", "text": "Rocky Gerung () adolah saurang filsuf, akademisi, dan intelektual publik Indonesia. Inyo parnah maaja di Universitas Indonesia dan marupoan salah saurang pandiri Institut Setara.\nKehidupan dan karier.\nRocky mulai bakuliah di Universitas Indonesia pado tahun 1979. Inyo patamo kali masuak ka jurusan ilmu politik, nan katiko tu tagabuang dalam Fakultas Ilmu-ilmu Sosial, sabalun mamutuihan pindah ka jurusan ilmu filsafat dan luluih pado tahun 1986. Salamo bakuliah, Rocky dakek jo para aktivis bahaluan sosialis saparti Marsillam Simanjuntak, Hariman Siregar, dan lain-lain.\nSatalah luluih, Rocky baliak ka UI dan maaja di departemen ilmu filsafat, nan kini tagabuang di dalam Fakultas Ilmu Pengetahuan Budaya, sabagai dosen indak tetap hinggo mulo tahun 2015. Inyo baranti maaja disababkan kaluanyo UU No. 14 tahun 2005 nan maisyaratkan saurang dosen harus minimal bagala magister; sadangkan Rocky hanya manyandang gala sarjana. Inyo tacatat mengampu mata-mata kuliah saparti Seminar Teori Keadilan, Filsafat Politik, dan Metode Panalitian Filsafat; inyo juo parnah maaja pada program pascasarjana. Salah satu mahasiswa nan dibimbiangnyo adolah aktris Dian Sastrowardoyo.\nBasamo tokoh-tokoh saparti Abdurrahman Wahid dan Azyumardi Azra, Rocky ikuik mandirian Institut Setara, sabuah wadah pamikia di bidang demokrasi dan hak asasi manusia, pado tahun 2005.\nPamikiran.\nSabagai saurang ilmuwan filsafat, salah satu bidang kajian Rocky adolah filsafat feminisme. Inyo banyak manulih di \"Jurnal Perempuan\", sabuah terbitan ilmiah nan dikalola dek Yayasan Jurnal Perempuan dan didirian dek Gadis Arivia, koleganyo di Universitas Indonesia.\nKarya.\nBuku:\nJurnal:"}
{"id": "326336", "revid": "1673", "url": "https://min.wikipedia.org/wiki?curid=326336", "title": "Abdul Somad", "text": "Ustaz Abdul Somad Batubara, Lc., D.E.S.A., Datuak Seri Ulama Setia Negara atau labiah dikana jo Ustaz Abdul Somad (bahasa Arab: \u0639\u0628\u062f \u0627\u0644\u0635\u0645\u062f\u200e, ) adolah saurang pandakwah dan ulama Indonesia nan acok maulas babagai macam persoalan agamo, khususnyo kajian ilmu hadis dan Ilmu fikih. Salain itu, inyo juo banyak mambahas manganai nasionalisme dan babagai masalah terkini nan sadang manjadi pambahasan hangat di kalangan masyarakaik. Namonyo dikana publik karano Ilmu dan kalugehannyo dalam maagiah penjelasan dalam manyampaikan dakwah nan disiarkan malalui saluran Youtube. Ustaz Abdul Somad kini ko batugas sabagai dosen di Universitas Islam Negeri Sultan Syarif Kasim (UIN Suska) Riau.\nLatar belakang.\nMaingek masih marupoan bagian keluarga besar dari saurang ulama asal Asahan yoitu Syekh Abdurrahman atau labiah dikana sabagai Tuan Syekh Silau Laut I. Sajak dari bangku sikolah dasar dirinyo dididiak malalui sikolah nan babasis pado Tahfiz Alquran. Tamat dari SD Al-Washliyah Medan tahun 1990, inyo malanjuikan pandidikannyo ka Madrasah Tsanawiyah Mu\u2019allimin Al-Washliyah Medan. Satalah tamaik tahun 1993, inyo malanjuikan pandidikan ka Pasantren Darularafah Deliserdang Sumatra Utara salamo satu tahun. Lalu tahun 1994, inyo pindah ka Riau untuak malanjuikan pandidikan di Madrasah Aliyah Nurul Falah, Air Molek, Indragiri Hulu dan manyalasaian pado tahun 1996. Tahun-tahun barikuiknyo antaro 1996\u20131998 inyo sempat bakuliah di UIN Sultan Syarif Kasim Riau.\nTahun 1998, katiko Pamarintah Mesir mambukak beasiswa untuak 100 urang Indonesia baraja di Universitas Al-Azhar inyo pun maikuti tes dan marupoan salah satu dari 100 urang nan berhak manarimo beasiswa, mangalahkan 900-an urang lainnyo nan maikuti tes untuak mandapekan beasiswa tasabuik. Kamudian inyo akhirnyo mamiliah untuak malanjuikan pandidikannyo di Universitas Al-Azhar Kairo dan bahasil mandapekan gala Lc-nyo dalam wakatu tigo tahun 10 bulan pado patangahan tahun 2002. Satalahnyo inyo pun malanjuikan program pandidikan S2-nyo di Universiti Kebangsaan Malaysia, namun hanya sempat bakuliah salamo duo semester.\nPendidikan.\nUstaz Abdul Somad menempuh pendidikan formal terakhir saat ini hingga jenjang master dalam bidang Ilmu Hadis, secara terturut-turut pendidikannya dapat dituliskan sebagai berikut:\nRiwayat pengabdian.\nPasca luluih dari Maroko, Ustaz Abdul Somad hinggo kini ko aktif maabdikan diri ka babagai lembaga sabagai barikuik:\nKarya ilmiah.\nTesis yang berjudul \u0631\u062c\u0627\u0644 \u0627\u0644\u0645\u0648\u0637\u0623 \u0648\u0627\u0644\u0635\u062d\u064a\u062d\u064a\u0646 \u0627\u0644\u0630\u064a\u0646 \u0636\u0639\u0641\u0647\u0645 \u0627\u0644\u0646\u0633\u0627\u0626\u064a \u0641\u064a \u0643\u062a\u0627\u0628 \u0627\u0644\u0636\u0639\u0641\u0627\u0621 \u0648\u0627\u0644\u0645\u062a\u0631\u0648\u0643\u064a\u0646: \u062c\u0645\u0639\u0627 \u0648\u062f\u0631\u0627\u0633\u0629\nKarya buku.\nUstaz Abdul Somad alah manulihkan babarapo buku nan manjadi \"best seller\" di kalangan ummat islam, di antaronyo:\nKontroversi.\nDalam sabuah video pado bulan Oktober 2017 nan diunggah di saluran YouTube Fodamara TV, Ustaz Abdul Somad menarik kontroversi karano manyatokan bahwa urang-urang Muslim nan babalanjo atau mambali di kadai kopi milik Starbucks akan masuak narako karano kebijakan pro-LGBT dari parusahaan. Video tasabuik manjadi viral pado bulan Maret 2018 jo banyaknyo warganet nan mampaolok ustaz karana basikap munafik, maingek bahwa banyak platform nan Ustaz Abdul Somad gunoan untuak manyebarkan pasannyo saparti YouTube, Facebook, dan Twitter mamiliki kebijakan pro-LGBT nang sarupo jo Starbucks."}
{"id": "326341", "revid": "51", "url": "https://min.wikipedia.org/wiki?curid=326341", "title": "Abdul Rahim Ishak", "text": "Abdul Rahim Ishak () merupakan saurang wartawan, anggota parlemen, duta besar, jo mantari senior urusan luar negeri Singapura."}
{"id": "326342", "revid": "7250", "url": "https://min.wikipedia.org/wiki?curid=326342", "title": "Hanbok", "text": "Hanbok (Korea Selatan) atau Chos\u014fn-ot (Korea Utara) adolah pakaian tradisional masyarakat Korea. Hanbok pado umumnyo mamiliki rono nan tarang, jo garih nan sederhana jo mampunyoi saku. Walau Walaupun sacaro harfiah barati \"pakaian orang Korea\", \"hanbok\" maso kini ko maacu pado \"pakaian gaya Dinasti Joseon\" nan biaso dipakai sacaro formal atau semi formal dalam alek tradisional."}
{"id": "326343", "revid": "12718", "url": "https://min.wikipedia.org/wiki?curid=326343", "title": "Kimchi", "text": "Kimchi adolah makanan tradisional Korea,nan barad dari tiongkok salah satu jinih \u00a0asinan sayua hasia fermentasi nan diagiah bumbu padeh. Satalah diagiah garam jo dicuci, sayuran dicampua jo bumbu nan dibuek dari udang krill, kecap ikan, bawang putih, jahe jo bubuak cabai merah. Sayuran nan paliang umum dibuek untuak jadi kimchi adolah sawi putih jo lobak. Di zaman dulu, kimchi dilafalan sabagai\"chim-chae\" (Hangul: \uce68\ucc44; Hanja: \u6c88\u83dc) yang berarti \"sayuran yang direndam.\" Di Korea, kimchi salalu ado di meja makan sabagai satu jinih banchan nan paliang umum. Kimchi juo digunoan sabagai bumbu sawaktu mamasak sup kimchi (\"kimchi jjigae\"), nasi goreng kimchi (\"kimchi bokkeumbap\"), dan banyak jinih masakan lain.\nSijarah.\nLiteratur nan paliang utamo tantang kimchi adolah buku puisi Tiongkok bajudul \"Sikyeong\" (hangul:\uc2dc\uacbd hanja:\u8a69\u7d93). Pado waktu itu, kimchi disabuik \"Ji\" sabalun dikanan jo \"chimchae\".\nAsinan bawarna ijau marupoan jo bantuak awal kimchi sawaktu lado alun dikana di Korea. Satalah dicampuan jo garam, sayuran, sarupo kubis dimasuakan dalam balango tanah liek sasudah diagiah garam, jo dipandam di dalam tanak sabagai pasadion sawaktu sayuran segar nan indak tasadio wakatu musim dingin. Urang Korea baru mangana lado berkat jaso padagang Portugis dari Jepang nan datang ka Korea pado abaik ka-16.\nPadagang Portugis mambaok lado ka seluruh dunia. Kapa-kapa Portugis balayar lewaik Tanjung Harapan di Afrika inggo sampai di India pado taun 1498. Salanjuiknyo, lado asa Amerika Selatan dibaok ka Asia lewaik babagai pelabuhan di Afrika atau lansuang manyubarang Samudra Pasifik. Pado taun 1540, padagang Portugis alah badagang di Indonesia jo lado dibaok ka Tiongkok bara bulan sudah tu. Padagang Portugis baru sampai di Japang jo Korea pado taun 1549.\nResep asinan sayuran jo labu alah dimuek pado buku resep makanan nan tabik pad taun1670, tapi indak mamakai lado. Di dalam catatan sijarah abaik ka-17 ditulih manganai 11 jenis kimchi, sadangkan lado sabagai bahan kimchi mungkin baru dikana pado maso kudian (manuruik pakiroan 200 tahun kudian). Sabalun abaik ka-19, kimchi anyo dibuek dari sayuran asli Korea karano sawi putiah dikana di Korea pado abaik ka-19."}
{"id": "326344", "revid": "577", "url": "https://min.wikipedia.org/wiki?curid=326344", "title": "Harimau Sumatera", "text": ""}
{"id": "326345", "revid": "577", "url": "https://min.wikipedia.org/wiki?curid=326345", "title": "Arimau sumatera", "text": ""}
{"id": "326346", "revid": "577", "url": "https://min.wikipedia.org/wiki?curid=326346", "title": "Wawancaro", "text": ""}
{"id": "326347", "revid": "577", "url": "https://min.wikipedia.org/wiki?curid=326347", "title": "Harimau Sumatra", "text": ""}
{"id": "326348", "revid": "577", "url": "https://min.wikipedia.org/wiki?curid=326348", "title": "Arimau Sumatra", "text": ""}
{"id": "326350", "revid": "577", "url": "https://min.wikipedia.org/wiki?curid=326350", "title": "Museum T. B Silalahi Center", "text": ""}
{"id": "326352", "revid": "577", "url": "https://min.wikipedia.org/wiki?curid=326352", "title": "Urang Kubu", "text": ""}
{"id": "326353", "revid": "577", "url": "https://min.wikipedia.org/wiki?curid=326353", "title": "Suku Kubu", "text": ""}
{"id": "326354", "revid": "12718", "url": "https://min.wikipedia.org/wiki?curid=326354", "title": "Museum Sastra Melaka", "text": "Museum Sastra Melaka (Melayu: \" Muzium Sastera Melaka \") adolah museum nan diparuntuakan untuak mancaliak informasi-informasi tentang karya-karya sastra Malaysia. Museum iko barado di Kota Melaka, Melaka, Malaysia.\nSijarah.\nMuseum iko diabangun katiko panjajahan inggirih di Malaysia. Lokasi bangunannyo barado di jalan Bukik Paul. Pado maso panjajahan Inggirih tu, museum ko dipagunoan sabagai tampek tingga dan juo sabagai panjaro tahanan. Sasudah Malaysia mardeka pado taun 1957, bangunan iko digunoan sabagai kantua dek Parusahaan Pambangunan Negeri Melaka (Melayu: \" Perbadanan Kemajuan Negeri Melaka \") hinggo taun 1974 sabalum dipindahan ka Ayer Keroh sabagai lokasi nan baru untuak perusahaan tu kini ko.\nBangunan nan alah ditinggan dek parusahaan tu kamudian diubah manjadi Museum Sastra Melaka nan diresmian dek kapalo mentri negara bagian Melaka nan katiko itu banamo Mohd Zin Abdul Ghani pado taun 1984. Samanjak kota Melaka ditetapkan sabagai warisan dunia dek UNESCO pado tanggal 7 Juli 2008, bangunan museum ko pun mangalami parbaikan jo pamugaran nan pangarajoannyo di mulai dari bulan Juli 2008 hinggo bulan Mei 2009. Pangarajoannyo ko maabihan piti sabanyak 1, 7 juta ringgik Malaysia. Museum iko kamudian dibukak baliak untuak masyarakaik umum pado tanggal 1 Agustus 2009.\nBantuak Museum.\nBangunan museum iko mampunyoi desain nan sarupo jo bantuak rumah atau tampek tingga karano dapek dicaliak di bagian mungko dari bangunan ko punyo kamiripan jo ruang tamu.\nIsi Museum.\nMuseum iko mamamerkan materi nan bakaitan jo sijarah tatulih Melaka, tulisan-tulisan Munsyi Abdullah sarato jo carito rakyat Melayu satampek. Museum ko juo manampilkan pakambangan sastra di tanah Melaka muali dari pariode Kesultanan Malaka sampai ka pariode kini yakninyo sastra kontemporer. Bagian mungko museum manampilkan mural nan manggambarkan evolusi panulihan di negara Malaysia mulai dari panggunoan batu kapua, hinggo panganalan tulisan Arab, bakambangnyo Jawi, sampai tarakhia panggunoan alaik nan modern sarupo komputer. Sabagian nyo tadapek pulo carito kisah Hang Tuah. Museum iko juo manampilkan huruf-huruf Melayu lamo, huruf malayu partamo nan dipakai masyarakaik wakatu itu nan dikatahui berasal dari abaik ka-16. Salain tu ado pulo tentang jaso-jaso panulih Melayu, sarato jo pangaruah Islam tahadok hukum negara tasabuik. Isi panjalehan tentang barang nan apo sajo ado di situ dapek di caliak jo caro manggunoan panel grafis, ruang patunjuakan, audio visual, jo papan informasi.. Museum iko pernah mandapek protes masyarkaik karano mangasampiangan pangaruah etnis India jo Cina pado warisan sastra Malaysia.\nJam Bukak Museum.\nMuseum iko dibukak satiok hari mulai dari pukua 9.00 pagi sampai pukua 5.30 patang hari."}
{"id": "326355", "revid": "577", "url": "https://min.wikipedia.org/wiki?curid=326355", "title": "Kota Seremban", "text": ""}
{"id": "326356", "revid": "577", "url": "https://min.wikipedia.org/wiki?curid=326356", "title": "Somban", "text": ""}
{"id": "326357", "revid": "577", "url": "https://min.wikipedia.org/wiki?curid=326357", "title": "Soghomban", "text": ""}
{"id": "326359", "revid": "51", "url": "https://min.wikipedia.org/wiki?curid=326359", "title": "Nur Misuari", "text": "Nur Misuari (Tausug: \"N\u016br Misw\u0101ri\", namo laia Nurallaji Pinang Misuari; 3 Maret 1939) adolah surang pajuang revolusi jo politisi Moro, sarato marupoan pandiri jo pamimpin organisasi Front Pambebasan Nasional Moro (MNLF).\nAwa mulo.\nNur Misuari laia pado 3 Maret 1939 di Tapul, Sulu, Filipina. Anak kaampek dari sapuluh basudaro, urang gaeknyo katurunan Tausug-Sama nan barasa dari Kabinga-an, Pulau Tapul. Apaknyo Saliddain Misuari bakarajo sabagai nalayan, jo amaknya banamo Dindanghail Pining. Nur Misuari adolah katurunan lansuang Panglima Mahabasser Elidji, surang pajuang Tausug jo parwakilan Kasultanan Sulu nan manuruiknyo dikirim untuak mambantu pasukan Kasultanan Brunei di bawah pimpinan Sultan Muhyiddin, salamo parang sudaro di Kalimantan utara; nan satalah parang itu bagian timur Sabah diadiahan kapado urang Tausug dek Sultan Muhyiddin. Apak Misuari mamindahan kaluargonyo dari Tapul ka Jolo, Sulu kutika Nur Misuari masiah mudo. \nPandidiakan.\nMisuari basikola di Jolo Central Elementary School sajak taun 1949 inggo 1955, jo kudian baraja di Sulu National High School untuak pandidiakan manangahnyo sajak tahun 1955 inggo 1958. Kaluargo Misuari maalami kasulitan kauangan jo indak dapek mangirimnyo ka paguruan tinggi. Dek iko gurunyo kudian mambantunyo mandapek beasiswa dari Komisi Integrasi Nasional, inggo inyo dapek pai baraja sataruihnyo di Universitas Filipina, Manila.\nMisuari awanyo mamiliah palajaran ilimu-ilimu dasa, dek nio malanjuikan ka kadoktoran. Namun, inyo baraliah ka ilimu-ilimu politik di semester kaduo, untuak kudian baraja ilimiu ukum walaupun apaknyo \"mambanci\" pangacara. Inyo manjadi aktif dalam banyak kagiatan ekstrakurikuler universitas, tarutamo dalam debaik. Satalah mandapek gala sarjana dalam bidang ilmu politik dari Universitas Filipina pado taun 1962, inyo masuak Fakultas Ukum di Universitas Filipina, Diliman, tatapi mambataan kuliah ukumnyo di taun kaduo sasudah bayakinan dek mentornyo nan panulih nasional, Profesor Cesar Adib Majul, untuak mangaja gala magister di bidang ilimu politik. Misuari barasia manyalasaian gala magister tantang Studi Asia pado taun 1964 di Pusek Asia Universitas Filipina, Diliman. Pado taun 1964, Misuari mambantuak kalompok mahasiswa radikal \"Bagong Asya\" (Asia Baru). Basamo jo Jose Maria Sison, inyo mandirian pulo \"Kabataan Makabayan\" (Pamudo Patriotik).\nKarir politik.\nBarakaik bantuan Cesar Majul, Misuari manjadi dosen di Universitas Filipina di bidang ilimu politik pado Juli 1966, inggo pansiun sabagai pangaja pado 15 November 1968. Pado taun 1960-an, inyo talibek dalam pandirian Garakan Kamardekaan Mindanao nan batujuan untuak mausaoan nagara mardeka di Filipina selatan. Garakan Kamardekaan Mindanao mambantuak Front Pambebasan Nasional Moro (MNLF) nan mamintak reformasi politik dari pamarentah Filipina. Indak baasia mandapek reformasi, di bawah kapamimpinan Misuari, MNLF kudian talibek dalam konflik maliter malawan pamarentah Filipina jo para pandukuangnyo antaro taun 1972 dan 1976. Palawanan maliter taradok pamarentah presiden Filipina Ferdinand Marcos indak maasiaan otonomi untuak rakyaik Moro. Misuari barangkek ka Arab Saudi untuak mangasingan dirinyo surang, inyo baru baliak ka Filipina satalah Marcos guliangan dari jabatannyo dalam Revolusi Kakuatan Rakyaik pado taun 1986. Misuari mambanaan pajuangan basinjato MNLF, dek indak dilaksanakannyo Pajanjian Tripoli, nan awanyo ditandotangani dek Ferdinand Marcos sarato kudian dimasuakan jo ditarimo sabagai pajanjian damai nan ditandotangani dek presiden Fidel Ramos pado 1990-an. Pajanjian damai iko mambuek tabantuaknyo wilayah otonomi urang Moro, di mano Misuari ditunjuak sabagai gubernurnyo."}
{"id": "326361", "revid": "55", "url": "https://min.wikipedia.org/wiki?curid=326361", "title": "Hinduisme", "text": ""}
{"id": "326362", "revid": "1443", "url": "https://min.wikipedia.org/wiki?curid=326362", "title": "2002 CY248", "text": ""}
{"id": "326363", "revid": "1443", "url": "https://min.wikipedia.org/wiki?curid=326363", "title": "(5626) 1991 FE", "text": ""}
{"id": "326364", "revid": "1443", "url": "https://min.wikipedia.org/wiki?curid=326364", "title": "(79694) 1998 SZ62", "text": ""}
{"id": "326365", "revid": "1443", "url": "https://min.wikipedia.org/wiki?curid=326365", "title": "(79286) 1995 SQ53", "text": ""}
{"id": "326366", "revid": "9934", "url": "https://min.wikipedia.org/wiki?curid=326366", "title": "Bungo lidah buayo", "text": "Panjalasan Tumbuhan.\nBungo lidah buayo adolah tumbuhan nan lah dikana sajak ribuan tahun nan lalu,nan digunoan dek urang sabagai ubek tradisonal, jo untuak parawatan kulik. Tumbuhan marupoan makluik iduik nan tadapek di alam samasta. Tumbuah adolah makluik iduik nan mampunyoi daun, batang, aka sahinggo inyo bisa \u00a0untuak maasian makanan untuak inyo surang inyo manggunoan \"klorfil\" untuak \"fotosintesis\". Bahan makanan nan diasi an nyo indak untuak inyo surang ado juo tumbuahan nan lain bisa manghasia \"oksigen\" mangubah \"karbondioksida\" nan baguno untuak manusia jo hewan untuak manjadi oksigen nan dapek digunoan di makluik hiduik nan lain.baitu pantiangnyo tumbuhan untuak kalangsuan iduik di bumi ko, karano tumbuhan marupoan produsen patamo rantai nan kadimakan, karano inyo paranan paliang pantiang untuak mahasian oksigen\u00a0 nan paliang gadang\u00a0 untuak supoyo makluik hiduik nan di bumi ko bisa iduik tu masih banyak ka gunoannyo lai. Untuak itu\u00a0 urang - urang di bumi ko supayo inyo bisa malakuan panghijauan untuak dapek mangurangi\u00a0 pancamaran udaro dibumi ko salah satunyo adolah bungo lidah buayo.\nBungo lidah buayo nan disabuik lidah buaya dalam bahaso indonesia, dalam bahaso latin nyo dikana jo sabuikan\u00a0 \"aloevera,\" bungo lidah buayo nan marupoan\u00a0 \"tanaman\u00a0 sekulen\" nan babantuak roset \u00a0jo ketinggiannyo 30 -60 cm\u00a0 dan diameternyo 60 cm. Tanaman iko barasal dari cino \u00a0nan awalnyo digunokan untuak tanaman ubek nan panyambuah\u00a0 babagai macam nyo panyakik, sairiang\u00a0 jo pakambangan\u00a0 zaman\u00a0 tanaman ko sangaik bamanfaat untuak babagai bahan elok nan digunoan untuak mamparancak kulik, untuak obek - obek nan banyak dijua urang. Bungo lidah buayo\u00a0dinamoan tanaman lidah bunyo karano dari bantuaknyo nan mirip jo lidah buayo tampak dariduri-duri pado daunnyo.\nManfaaik.\nmanfaaik lidah buayo :\nCiri - ciri.\nBatang lidah buayo ko singkek, nan indak tacaliak karano tatutuik dek daunyo. Bungo tanaman lidah buayo muncua apobilo mananamnyo di tanam diiklim tropis, bantuak bungonyo\nbabantuak lonceng\u00a0 bawarnan kuniang jo oren. Daun tanaman lidah buayo adolah daun tungga.nan babantuak taba, bawarna hijau nan mampunyoi lapihan lilin diateh pamukaan daunnyo."}
{"id": "326368", "revid": "9937", "url": "https://min.wikipedia.org/wiki?curid=326368", "title": "Pandai basi", "text": "Pandai basi adolah karajinan tradisional urang Minangkabau nan tingga di Sumatera Barat. Kususnyo di Nagari Sungai Pua, Kabupaten Agam atau Luhak Agam, labiah tapeknyo talatak dibagian Barat \"Gunuang Marapi\" atau sekitar 10 Kilometer dari Kota Bukiktinggi ka arah Gunuang Marapi.\nKarajinan pandai basi iko marupokan proses pangolahan bahan baku basi manjadi babagai pakakeh rumah tango jo alat pertanian, contohnyo \"sabik, pangkua, pisau, ladiang,\" \"kapak,\" dan lain sabagainyo. Kaahlian dalam pambuekan karajian iko, didapek oleh masyarakaik sacaro turun - temurun dari generasi ka generasi.\nSijarah.\nKerajinan pandai basi di Nagari Sungai Pua alah ado samanjak zaman penjajahan Balando, dibuktikan karano nagari iko marupokan daerah pamasok piluru pado maso panjajahan dulu.\nPado tahun 1977 - 1985, industri kerajian pandai basi ko, mengalami maso kejayaannyo, hal iko dikaranokan pado maso itu, biaya produksi yang dikaluakan sabandiang jo harago panjualan.\nDahulu pengrajin basi marupokan karajo yang manjanjikan di nagari iko, namun pado maso kini masyarakaik kurang tatarik manjadi pengrajin basi. Tarutamo generasi mudo yang labiah tatarik untuak pai marantau jo mangaleh, karano manjadi pangrajin basi indak manjamin hiduik di kamudian hari.\ncaro mambuek.\nProses pambuatan kerajian iko dilakukan masyarakaik sacaro tradisional, nan partamo mamiliah bahan baku basi dan manantuan alaik nan akan dibuek. Salanjuiknyo mamanggang batu baro ditungku pambakaran, satalah batu baro dipanggang, salanjuiknyo manapo basi. Manapo ko adolah proses mambantuak basi manjadi barang yang diinginkan dengan manggunoan basi tapo atau martil. Manapo dikarajoan pado saat basi sadang angek-angeknyo bawarna merah tarang, siap manapo dikarajoan pengrajin manyapuah basi. Manyapuah adolah proses pamadekan atau pambarian efek kareh pado material basi, sahinggo pado saat panggunoanyo basi dapek tahan lamo dan indak mudah patah, manyapuah dikarajoan jo caro mamanggang ulang basi yang alah ditapo, salanjuiknyo basi nan alah angek tadi, dimasuakan ka dalam aia dingin/oli, pandinginan ikolah nan mambuek basi labiah kareh. Langkah proses salanjuiknyo manggarinda, manggarinda batujuan untuak mampaaluih bahagian-bahagian yang kasa pado basi yang alah dibantuak tadi, atau marapian bahagian yang kurang barasiah pado basi. Tahap panyalasaian iyolah maasah, maasah adolah proses panajaman.\nKagunoan.\nHasil dari kerajian pandai basi yang alah salasai proses karajonyo, selain digunokan untuak kaladang jo kaparak, juo dijua oleh masyarakaik ka pasa-pasa tradisional, contonyo pasa Bukiktinggi, Payokumbuah bahkan sampai ka Riau jo \"Medan.\"\nRujuan.\nArmila, M.T. 2018. \"Pentingnya Palu Tempa Pengarajin Pandai Besi sungai Puar Mulai Sunyi\".Rang Teknik journal. Vol 1. No.2"}
{"id": "326371", "revid": "12718", "url": "https://min.wikipedia.org/wiki?curid=326371", "title": "Ampadu tanah", "text": "Ampadu Tanah (namo ilmiah: \"Andrographis Paniculata\", Indonesia: Sambiloto) adolah tumbuahan terna (tumbuahan yang batangnyo lunak karano indak mambantuak kayu), yang tumbuah tagak, tinggi tanamannyo kiro-kiro 40-90 cm, bungonyo bawarna putih bagaris ungu. Rasonyo agak taraso paik. Tumbuahan ko biasonyo tumbuah sacaro lia, biasonyo tumbuah di rimbo, parak, ladang atau ditapi jalan.\nAmpadu tanah ko salah satu tanaman ubek unggulan indonesia selain tamulawak, pegagan, mangkudu, lada, lidah buayo dan kunik. Selain tu ampadu tanah ko tumbuah lia, jo punyo khasiak nan banyak karano punyo zat kanduangan yang langkok sahinggo dapek bamanfaaik sabagai ubek.\nManfaaik.\nAmpadu tanah sebagai ubek tradisional manganduang banyak khasiaik sebagai pengobatan barbagai macam panyakik. Barikuik babarapo manfaaik dari ampadu tanah:\nKanduangan Zat.\nKanduangan bahan aktif yang ado pado ampadu tanah iolah: Kalsium jo natrium, Flavonoid, Minyak Asiri, Zat Andrographolid, Alkane, Keton, Aldehid, Asam Kersik, dan Dammar, Kalium, Laktone. Flavonoid ko bafungsi untuak mancegah jo mangancuan pangumpalan darah, Minyak Asiri nan bafungsi sabagai antiradang, Zat Andrographolid ko mangasilan raso paik nan umumnyo manganduang racun, Laktone nan bafungsi sabagai antiradang dan antipiretik karano manganduang nonandrographolid jo andrographolid.\nRujuakan.\nhttps://dosenpertanian.com/sambiloto/ "}
{"id": "326373", "revid": "577", "url": "https://min.wikipedia.org/wiki?curid=326373", "title": "Kampuang Adat Sijunjuang", "text": ""}
{"id": "326374", "revid": "577", "url": "https://min.wikipedia.org/wiki?curid=326374", "title": "Kampuang Adat Sijunjung", "text": ""}
{"id": "326375", "revid": "577", "url": "https://min.wikipedia.org/wiki?curid=326375", "title": "Kampuang Adaik Sijunjung", "text": ""}
{"id": "326380", "revid": "3152295", "url": "https://min.wikipedia.org/wiki?curid=326380", "title": "Onde onde", "text": " \nOnde onde adolah kuliner Sumatra Barat nan banyak disuko dek urang Minangkabau. onde onde ko dijadian makanan nan wajib apobilo ado kagitan adaik di daerah sumatra Barat, misalnyo manjalang karumah mintuo.\nResep onde-onde.\nkhas Padang ko nampaknyo sadarhano, namun kue ko punyo cito raso yang lamaklamak. Makiek bantuaknyo, kue onde-ondeko labiah mirip smo kue klepon. Didalamnyo ba isi gulo saka nan manih di lua nyo bawarna hijau nan tabuek dari tapuang katan, diagiah warna hijau dari pandan tu ditaburan karambia paruik. tapi di sumatra Barat urang Minang manyabuiknyo kue onde-onde. kUe isi gulo saka ko tamasuak kue basah tradisional Nusantara khas Indonesia. Bantuak jo tekstur kue onde-onde khas Minang adolah, nan paliang lamak jo nan paliang lambuak. Kalau sanak ndak picayo cuboanlah kue onde-onde khas Minang, Sumatra barat nan lamak jo istimewa rasonyo ko langkok jo caro mambueknyo dirumah sanak.\nBahan-bahannyo;\nCaro mambueknyo.\nLaruik an garam, aia kapua siriah, aia daun suji atau pawarna raso pandan jo aia angek,tu aduak. campuan jo tapuang katan, aduak sampai tapuang katan tacapua rato dan kalis. Ambiak 2 sendok teh adonan tu linyak an, sudah tu latak an ciek ata duo buah gulo merah atau saka nan bairih tipih tu latak an di tangahnyo, sudah tu tutuik baliak tu buek manjadi bulek. Angek an aia sampai manggalagak, rabuih onde-onde salamo labiah kurang 5 minik atau sampai tarapuang. Angkek tu kariangan. Guliangan onde-onde samo karambia nan alah di paruik tadi sudah tu angkek tu sajian.\nRujukan.\nhttps://cookpad.com/id/resep/8306688-onde-onde-khas-padang\nhttps://www.suratkabar.id/95811/ramadhan/berburu-onde-onde-khas-minangkabau-menu-favorit-untuk-berbuka-puasa"}
{"id": "326383", "revid": "12718", "url": "https://min.wikipedia.org/wiki?curid=326383", "title": "Juste moi et toi (pilem)", "text": "Juste moi et toi (bahaso Inggirih: \"Just Me and You\") adolah pilem drama pendek Kanada, nan disutradarai dek Sandrine Brodeur-Desrosiers jo ditontonkan pado taun 2019. Film iko mancuritoan Eva nan baumua 8 taun jo ayahnyo nan jalan dari Montreal ka Mexico jo truk roda 18.\nPanghargaan.\nPilem iko patamo ditontonkan di Festival Film Internasional Berlin ka-69, sarato mamanangan \"Crystal Bear for Best Short Film (Kplus)\". Indak itu sajo, tapi juo mamanangan babarapo panghargaan di festival film lainnyo, tamasuak panghargaan Narasi Pendek Tabaiak di \"Hamptons International Film Festival\", \"Grand National Prize\" di \"Festival Regard\" di Saguenay jo panghargaan untuk editing tabaiak di Festival Film Pendek Internasional Sapporo."}
{"id": "326386", "revid": "12718", "url": "https://min.wikipedia.org/wiki?curid=326386", "title": "Wikidata", "text": "Wikidata adolah sabuah proyek nan manyadiokan basis data nan disuntiang basamo untuak mandukuang proyek Wikimedia sarupo Wikipedia. Wikidata diluncuakan pado tanggal 30 Oktober 2012. Proyek iko alah dimulai dek Wikimedia bahaso Jerman dan batujuan manyadiokan sumber umum dari tipe data tatantu, misalnyo tanggal lahia.\nGambaran.\nWikidata diluncuakan pado tanggal 30 Oktober 2012 dan marupokan proyek baru partamo dari Yayasan Wikimedia sajak tahun 2006.\nPanciptaan proyek iko didanai dek Institut Allen untuak Kapandaian Buatan, Yayasan Gordon dan Betty Moore, dan Google, Inc., jo total 1,3 juta Euro."}
{"id": "326391", "revid": "3044", "url": "https://min.wikipedia.org/wiki?curid=326391", "title": "Biologi", "text": "Biologi mangkaji babagai jinih organisme. Saarah jarum jam dari kida ateh: \"E. coli\", paku, gazel, kumbang goliath\nBiologi adolah kajian tantang kahidupan, jo organisme iduik, tamasuak struktur, fungsi, patumbuahan, evolusi, pasebaran, jo taksonominyo. Ilimu biologi modern sangaik laweh, dan eklektik, sarato tadiri dari babagai macam cabang, dan subdisiplin. Namun, walaupun lingkuiknyo laweh, ado babarapo konsep umum nan maatua sadoalah panalitian, sainggo manyatukannyo dalam ciek bidang. Biologi umumnyo maakui sel sabagai satuan dasa iduik, gen sabagai satuan dasa pawarisan, jo evolusi sabagai mekanisme nan mandorong taciptanyo spesies baru. Salain itu, organisme diyakini batahan jo mangonsumsi, sarato maubah energi nan jo maregulasi kaadaan dalamnyo bia tatap stabil, jo vital.\nSubdisiplin biologi didefinisikan manuruik skala organisme nan dikaji, jinih organisme nan dikai, sarato metode nan dipakai untuak mangkajinyo antaro lain:\nUrang nan ahli dalam bidang biologi ko disabuik ahli biologi, biologiwan, atau biolog\nSijarah.\nIstilah \"biologi\" barasa dari kato nan dalam bahaso Yunani \u03b2\u03af\u03bf\u03c2, \"bios\", yang barati \"kahidupan\", jo akhiran -\u03bb\u03bf\u03b3\u03af\u03b1, \"-logia,\" nan artinyo \"ilimu.\" Bantuak Latin dari kato tasabuik (\"biologi\") partamo kali digunoan dek Linnaeus (Carl von Linn\u00e9) dalam karyanyo nan bajudul \"Bibliotheca botanica\" pado taun 1766 dek Michael Christoph Hanov dalam tulisannyo nan bajudul \"Philosophiae naturalis sive physicae: tomus III, continens geologian, biologian, phytologian generalis.\" Tajemahan bahaso jermannyo, yaitu \"Biologie,\" partamo kali ado dalam tajemahan karya Linnaeaus pado taun 1771. Pado taun 1797, Theodor Georg August Roose mangunoan istilah tasabuik dalam pandahulu bukunyo nan batajuak \"Grundz\u00fcge der Lehre van der Lebenskraft.\" Karl Friedrich Burdach pado taun 1800 mamakai istilah iko dalam arti nan labiah sampik, yaitu panelitian manusia dari suduik pandang morfologis, fisiologis, jo psikologis (\"Prop\u00e4deutik zum Studien der gesammten Heilkunst\"). Istilah \"biologi\" dalam pangartian moderen barulah muncua dalam buku \"Biologie, oder Philosophie der lebenden Natur\" (1802\u201322) nan ditulih dek Gottfried Reinhold Treviranus. Di dalam buku tasabuik tatulih:\nWalaupun bak itu biologi moderen marupokan pakambangan nan relatif baru, ilimu nan takaik alah dipalajari dari maso nan lampau. Filsafat alam dapek ditamui di paradaban Mesopotamia, Mesir, India, jo Cino. Namun, asa usul, jo pandakekan biologi moderen barasa dari maso Yunani Kuno. Walaupun panelitian kedokteran dapek ditiliak ka maso Hippocrates (ca. 460 SM - ca. 370 SM), Aristoteles (384 SM - 322 SM) adolah tokoh nan paliang bajaso untuak pakambangan biologi. Salah ciek karya tapantiannyo iolah Historia Animalium jo babarapo karya lain nan manunjuakan caro pandang urang paneliti alam, sarato karya-karya empirinyo nan mancubo mampalajari sabab-akibat biologis, jo keanekaragaman hayati. Panaruih Aristoteles di Lyceum, yaitu Theophrastus, manulih buku-buku tantang botani nan bapangaruah hinggo ka Abaik Patangahan.\nIlmuwan islam abaik patangahan nan mampalajari biologi maliputi al-jahiz (781-869), Ad-Dinawari (828-896), nan manulih tantang botani, jo ar-Razi (865-925), nan manullih tantang anatomi, jo fisiologi. Kadokteran dipalajari badasaran tradisi filsuf Yunani, samantaro ilimu alam sangaik dipangaruhi dek pamikiran Aristoteles, tautamo parihal hierarki kahidupan.\nBiologi mulai bakambang pasaik sasudah Antony van Leeuwenhoek mampabaiki mikroskopnyo. Barakaiknyo, spermatozoa, bakteri, infusoria, jo babagai macam kahidupan mikroskopik lain barasil ditamuan. Panyalidikan nan dilakuan dek Jan Swammerdam mambangkikan katertarikan tahadok bidang entomologi, jo mambantu magambangkan teknik pambedahan, jo pawarnaan (\"staining\") mikroskopik.\nKamajuan mikroskopik juo sangaik mampangaruhi pamikiran tantang biologi ko. Pado awal abaik ka-19, sajumlah ahli biologi mulai manyadari pantiangnyo konsep sel. Kamudian, pado taun 1838, Schleiden, jo Schwann mulai manganjuran gagasan (nan kini ditarimo sacaro luweh) bahwa (1) satuan dasar organisme adolah sel, jo (2) masiang-masiang sel mamiliki karakteristik kehidupan, walaupun inyo manantang gagasan bahwa (3) sadoala sel barasa dari pambagian sel lain. Akan tatapi, barakaik karya Robert Remak, jo Rudolf Virchow, pado taun 1860-an sabagian gadang ahli biologi manarimo katigo hal tasabuik nan kini disabuik jo teori sel.\nSamantaro tuh, taksonomi, jo klasifikasi manjadi pusek paratian sajarawan alam. Carl Linnaeus manabikan taksonomi dasar pado taun 1735 (babagai macam variasi alah digunoan samanjak itu), jo pado taun 1750-an mampakenalan namo ilmiah untuak spesies. Georges-Louis Leclerc, Comte de Buffon, manganggap spesies sabagai kategori buatan, jo manyatokan bahwa kahidupan dapek barubah\u2014bahkan mangusuakan kamungkinan adonyo nenek moyang basamo. Walaupun manantang teori evolusi, Buffon marupokan tokoh pantiang dalam sijarah pamikiran evolusi; karyanyo mampangaruhi teori evolusi Lamarck, jo Darwin.\nPamikiran evolusioner dapek dicaliak baliak ka karya Jean-Baptiste Lamarck. Inyo mangatokan bahwa evolusi marupokan hasil dari takanan lingkuangan tahadok sifaik suatu hewan, nan bararti samakin acok suatu organ digunoan, samakin kompleks, jo efisien organ itu, sahinggo mambuek hewan baradaptasi jo lingkuangan. Lamarck juo mayakini bahwasanyo sifaik nan didapek ko dapek diturunan ka generasi barikuiknyo, nan akan taruih bakambang, jo manyamparonokannyo. Namun, hipotesis iko ditulak, dan baru pado akhir abaik ka-19 Charles Darwin barasil marumuihkan teori evolusi badasarkan seleksi alam jo manggabuangan pandakekan biogeografis Humboldt, geologi Lyell, tulisan Malthus manganai patumbuhan populasi, jo keahlian morfologis sarato pangamatan surang di alam; panalaran, jo bukti nan mirip juo mambuek Alfred Russel Wallace mancapai kesimpulan nan samo. Maskipun banyak ditantang dek agamawan, teori Darwin ko ditarimo dek komunitas ilmiah, dan sasagiro manjadi aksioma dasar dalam ilimu biologi.\nPado taun 1940-an, jo awal taun 1950-an, panalitian barasil mambuktian bahwasanyo asam deoksiribonukleat (ADN) marupokan komponen kromosom nan manganduang satuan pewarisan nan kini disabuik gen. Pamusatan paratian pado model organisme baru sarupo virus, jo bakteri sarato panamuan struktur untai ganda ADN pado taun 1953 manandoi jalannyo paralihan ka maso genetika molekuler. Kode genetik barasil dipacahan dek Har Gobind Khorana, Robert W. Holley, jo Marshall Warren Nirenberg sasudah mamahami bahwasanyo ADN ko manganduang kodon. Akhirnyo, Proyek Genom Manusia diluncuahan pado taun 1990 dengan tujuan untuak mametaan sado alah genom manusia DNA. Proyek iko salasai pado taun 2003, dan marupokan langkah partamo dalam mangabuangkan pangatahuan biologi jo definisi badan manusia, jo organisme lain sacaro fungsional, dan molekuler."}
{"id": "326392", "revid": "12718", "url": "https://min.wikipedia.org/wiki?curid=326392", "title": "Matoari", "text": "Matoari atau Surya (simbol: ) adolah bintang di pusek Tata Surya. Bantuaknyo ampia samparono bulek nan tadiri dari plasma paneh bacampua medan magnet. Diameternyo sakitar 1.392.684\u00a0km, kiro-kiro 109 kali diameter Bumi, dan massanyo (sakitar 2 kilogram, 330.000 kali massa Bumi) mawakili kurang labiah 99,86 % massa total Tata Surya.\nSacaro kimiawi, sakitar tigo parampek massa Matoari tadiri dari hidrogen, sadangkan sisonyo didominasi helium. Siso massa tasabuik (1,69%, sapangkek jo 5.629 kali massa Bumi) tadiri dari elemen-elemen barek sarupo oksigen, karbon, neon, basi, dan lain-lain.\nMatoari tabantuak sakitar 4,6 miliar taun nan lalu dek paluruahan gravitasi suatu wilayah di dalam sabuah awan molekul gadang. Sabagian gadang materi bakumpua di tangah, samantaro sisonyo mamipih manjadi cakram baredar nan kudian manjadi Tata Surya. Massa puseknyo samakin paneh jo padek inggo akhianyo mamulai fusi termonuklir di intinyo. Dipakirokan baso hampia sadoalah bintang lain tabantuak jo proses sarupo. Klasifikasi bintang Matoari, manuruik kelas spektrumnyo, adolah bintang deret utamo G (G2V) dan acok digoloangkan sabagai \"katai kuning\" dek radiasi tampaknyo labiah intens dalam porsi spektrum kuniang-sirah. Walau rononyo putiah, dari pamukoan Bumi Matoari tampak kuniang dek pambauran cahayo biru di atmosfer.\nManuruik label kelas spektrum,\"G2\" manandokan suhu pamukoannyo sakitar 5778\u00a0K (5505\u00a0\u00b0C) jo \"V\" manandokan baso Matoari, layaknyo bintang-bintang lain, marupokan bintang deret utamo, sainggo energinyo diciptakan dek fusi nuklir nukleus hidrogen ka dalam helium. Di intinyo, Matoari mamfusi 620\u00a0juta ton metrik hidrogen satiok datiak.\nDulu, Matoari dipandang astronom-astronom sabagai bintang ketek dan indak pantiang. Kini, Matoari dianggap labiah tarang daripado sakitar 85% bintang di galaksi Bima Sakti nan didominasi katai sirah. Magnitudo absolut Matoari adolah +4,83. Akan tatapi, sabagai bintang nan paliang dakek jo Bumi, Matoari adolah benda paliang cerah di langik jo magnitudo tampak \u221226,74."}
{"id": "326394", "revid": "577", "url": "https://min.wikipedia.org/wiki?curid=326394", "title": "Surya", "text": ""}
{"id": "326395", "revid": "577", "url": "https://min.wikipedia.org/wiki?curid=326395", "title": "Matohari", "text": ""}
{"id": "326397", "revid": "7907", "url": "https://min.wikipedia.org/wiki?curid=326397", "title": "Museum Clark", "text": "Museum Clark adolah sabuah tampek sijarah nan talatak di Pampanga, Filipina dulunyo marupokan bakeh pangakalan udaro Amerika Serikat sarato sabagian gadango marupokan pos sijarah spanyol. Di Museum ko tadapek babagai koleksi barang- barang nan basijarah, baragam pajangan dari babagai artefak jo memorabilia nan mampunyoi kualitas jo relevansi nan rancak untuak maningkekan kanikmatan jo kaunikan museum sacaro kasaluruahan. Karano museum clark manggamabarkan Parang Dunia II sarato kapandudukan Amerika.\nMuseum Clark dikenal jo ungkapan \"kecil tapi kuat\" (Ketek tapi kuek) karano walaupun ukurannyo indak talalu mangasankan, isi jo tampilan museum samo rancaknyo ju museum nan labiah gadang. Walaupun hanyo ditampekan di duo lantai, tapi museum clark manampilkan kahidupan kuno urang- urang di Filipina sarato pariode pra-kolonial, indak hanyo kajadian nan baru tapi spesifik jo kajaidan militer. Dan disinan tadapek foto- foto Mt.Ledakan Pinatubo sabuah kajadian alam nan paliang gadang indak hanyo di philipin, tapi disaluruah dunia.\nkalabiahan lainnyo disiko dapek mambaok babarapo souvenir jo memorabilia ka rumah karano disatiok pangunjuang nan mangunuangi museum tasabuik diagiah kenang- kenangan supayo dapek maingek Museum Clark, Pampanga sarato sajarah jo warisan di Pampanga."}
{"id": "326402", "revid": "12718", "url": "https://min.wikipedia.org/wiki?curid=326402", "title": "Universitas Pertanian Tarlac", "text": "Universitas Pertanian Tarlac (TAU), sabalumnyo Tarlac College of Agriculture, adolah universitas negeri di provinsi Tarlac, Filipina. Nan diamanatkan untuak maagiahkan profesional, teknis sarato instruksi untuak tujuan khusus jo mampromosian layanan ekstensi penelitian jo kapamimpinan progresif di bidang pertanian, pendidikan pertanian, teknologi rumah jo bidang nan takaik lainnyo. Kampus utamonyo talatak di Malacampa, Camiling, Tarlac. \nTCA mandapek mandat sabagai perguruan tinggi pertanian negara otonom dari Keputusan Presiden (PD) 609 tanggal 18 Desember 1974 sacaro resmi mahantikan merger jo Tarlac College of Technology, kini Tarlac State University (TSU) sarupo nan disoroti dalam PD 609, TCA diagiah mandat untuak malakuan pangajaran, penelitian jo panyuluahan tamasuak program produksi di bidang pertanian, teknik pertanian, ilmu kedokteran binatang, kehutanan jo manajemen sumber daya alam di Luzon Tangah.\nSakolah Tinggi Pertanian Tarlac tagak pado tahun 1944 sabagai Camiling Boys / Girls High School. Itu dimulai dari 368 siswa, 13 anggota fakultas jo saurang kapalo sakolah. Tapi itu baranti baroperasi pado bulan Desember 1944, dan baliak sasudah Pambebasan sabagai Sakolah Tinggi Tarlac, Cabang Camiling. Sabab sakolah dibukak baliak marupokan respons tahadap kaributan urang tuo nan anak-anaknyo baranti sakolah salamo tahun-tahun parang sarato suliknyo akses dari Camiling ka Tarlac.\nPado tanggal 6 Juli 1945, Resolusi No. 34 Kota mambuek Sakolah Pertanian Kejuruan Camiling (CVAS) manggantikan Sakolah Tinggi Tarlac, Cabang Camiling. Nan bafokus pado pertanian kajuruan dianggap sabagai caro untuak mampacapek pamuliahan ekonomi kota dari karusakan akibat parang. CVAS mampunyoi 534 siswa jo 13 fakultas. Dari 1945 hinggo 1948, sakolah manawaran duo kurikulum - akademik umum untuak mamungkinkan siswa lulus dan kurikulum pertanian untuk tahun partamo jo tahun kaduo. Pado tanggal 26 September 1946, sakolah iko baganti namo manjadi Camiling Rural High School (CRHS). Pado tahun 1948, kurikulum umum dihapus.\nDi awal tahun 1952, Direktur Sakolah Umum malayani pambaritahuan kalau sakolah harus dipindahan ka situs permanen jo maningkekan pandaftaran nan manurun. Kalau indak, mungkin ditutuik atau dipindahan ka kota lain. Nan paling kondusif untuak parluasan sakolah pertanian di Malacampa, labiah kurang tujuah kilometer jauahnyo dari kota. Pado Juni 1953, sakolah nan tadiri 155 siswa jo lapan fakultas pindah ka situs baru. Ruang kelas jo kantua tabuek dari bambu jo nipa di \u201ctangah hutan belantara.\u201d Dana dari FOA-PHILCUSA kamudian datang sahimggo ruang dari bambu baganti permanen.\nEkspansi jo pangambangan dipacapek katiko CRHS dikonversi manjadi Tarlac National Agricultural School (TNAS) pado tahun 1957, di bawah Kapalo Inspektur. Itu manjadi kebijakan untuak mambuek proyek manguntuangkan - peternakan babi, unggeh, kambiang, jo sayua. Katarkaitan untuak penelitian dimulai dari dana barel babi. Pado tahun 1961, program pasca pertanian sekunder teknis salamo duo tahun dibukak, pada tahun 1963, Pusat Kesehatan dibangun dari dana Undian Amal Filipina. Katiko itu, TNAS alah mampunyoi himne sakolah jo publikasi siswa, \"The Carabao.\"\nPado tahun 1965, TNAS Sakolah Seni jo Perdagangan Tarlac (TSAT) digabuang manjadi Tarlac College of Technology. TNAS manjadi TCT-College of Agriculture (TCT-CA) samantaro TSAT manjadi Tarlac College of Technology - Sakolah Tinggi Seni jo Pardagangan (TCT-CAT) badasarkan RA 4337. Sabagai TCT-CA, baliau menawarkan tigo program gelar: Sarjana Mudo Sains dalam Pendidikan Dasar jurusan Pertanian Dasar atau Ekonomi Rumah Tangga (BSEEd); Bachelor of Science di bidang Pertanian (BSA) jurusan Ilmu Tanaman / Ilmu Hewan; dan Bachelor of Science dalam Rekayasa Pertanian (BSAEng\u2019g). Program pemerintah nan takaik jo pertanian, tarutamo sasudah deklarasi Darurat Militer pado tahun 1972 maagiah dorongan untuak pendaftaran dalam kursus iko. Lulusan tasabuik langsuang mandapekan karajo disiko atau di lua nagari. Dari kasado indikasi sakolah bisa manjadi otonom.\nDaripado itu, pado 18 Desember 1974 badasarkan PD 609 yang dikaluakan dek Presiden Ferdinand E. Marcos, Tarlac College of Agriculture manjadi sabuah paguruan tinggi negeri di negara ko. Presiden Paguruan Tinggi partamo adolah Mr. Jose L. Milla. Salamo maso kapresidenan Presiden Milla, area kampus ditingkekan manjadi 60 hektar; sabuah laboratorium kahutanan di Titi Calao, Mayantoc diparoleh malalui PD 1506; Parikanan ditambahan ka proyek-proyek produksi nan ado sarato penelitian basamo IRRI dilakuan. Pandaftaran samakin maningkek, sarato jumlah fakultas jo non-mengajar.\nPresiden Perguruan Tinggi kaduo adolah Robustiano J. Estrada. Dek asumsinyo, program pangambangan sapuluah tahun Kode TCA disiapkan. Ado reorganisasi gadang dalam administrasi nan mangatur College. Duo Wakil Presiden ditunjuak: Wakil Presiden untuak Urusan Administrasi jo Bisnis mangurus staf jo fungsi non-akademik; sarato Wakil Presiden untuak Urusan Akademik batangguang jawab ateh program akademik nan kini babasis di babagai Institusi di bawah saurang Dekan. Ado eksodus fakultas untuak maambiak studi pascasarjana karano skema promosi universitas jo paguruan tinggi negeri nan maagiahkan poin tatinggi untuak pancapaian pendidikan.\nPangambangan infrastruktur dipacapek dek Estrada. Bangunan akademik naiak untuak maakomodasi pendaftaran nan mancapai ribuan nan maningkek satiok tahun. Duo puluah satu pondok fakultas, Asrama Anak Padusi jo Asrama Anak Laki-Laki, sabuah wisma tamu, apartemen staf anam pintu, gedung penelitian jo pangambangan, gedung serbaguno, perpustakaan administrasi jo kapel sadonyo dibuek. Struktur lamo dipelokan dan PAG-ASA managakan Stasiun Agro-Metrologi. Iko batujuan untuak maagiah tampilan baru ka kampus. Pado katiko itu kampus alah bakambang manjadi 70 hektar, tamasuak oval atletik sagadang 4 hektar. Penelitian jo Paluehan dipagadang sahinggo TCA manjadi buah bibia di antaro rumah tanggo di wilayah layanan. Proyek produksi pun maningkek, tarutamo bareh, sayua, taranak babi, unggeh, kambiang, sapi, pambibitan, pohon buah-buahan, pembibitan jo layanan kantin. Feliciano S. Rosete manjadi Presiden ka-3 TCA katiko maso jabatan Estrada barakhia pado tahun 1989. Salamo limo tahun partamo maso jabatan Rosete, infrastruktur lainnyo mncua. Pusek Palatiahan Petani nan dibangun dari Countrywide Development Fund (CDF) Senator Alberto G. Romulo itu pun salamo Pres. Istilah Rosete mangatokan kalau beasiswa dari perorangan jo LSM mulai mangalia, labiah program kurikuler ditawarkan. Papnjangan jo prtasi Penelitian juga balipek gando. \nPado tahun 2001, Philip B. Ibarra manjadi Presiden ka-4 TCA. Pamarintahannyo dikenal karano mampatahankan kauntuangan jo kajayaan maso lalu sambia bakarajo untuak labiah banyak. TCA kamudian dikenal karano marevolusi panawaran kurikulernyo, komputerisasi pandaftaran jo sistem administrasi, akses agresif sumber daya keuangan jo material, pangambangan pamimpin baru, sarato mampakuek kamitraan nan ado jo organisasi lokal jo internasional. Kasado inisiatif ko alah mandorong TCA untuak manjadi Lembaga paling rancak malalui Administrasi Transparan jo Peduli. Pada 14 Januari 2010, Max P. Guillermo, manjadi presiden dari Kolese. Baliau maaja inisiatif parencanaan strategi baru: TCA pado 2015 nan menguraikan rencana kalembagaan nan dirumuihkan, badasarkan kakuatan program strategi nan akan didukuang dek rencana pangambangan nan komprehensif untuak manjadikan TCA sabagai inkubator nang barenergi dari ide-ide baru jo pusek inovasi. \nMaso jabatan kaduo presiden maungkap realisasi nan labiah agresif dari tujuan College untuak mangaja peluang malalui hubuangan eksternal sarupo mangirim siswa OJT ka lua nagari, patukaran fakultas, presentasi makalah penelitian jo manjalin kamitraan jo universitas di Asia sarato di saluruah dunia. Labiah banyak kaluaran jo panyalasaian program, proyek jo kagiatan nan dihasiakan malalui upayo kolektif dari administrasi, fakultas jo staf sarato siswa jo lembaga mitra. Pambantuakan hubuangan nan indak anti-antinyo jo babagai sektor untuak mampakuek kahadiran TCA supayo labiah taliek. TCA ka manguekan labiah banyak tantangan dari ASEAN 2015 jo globalisasi pado tingkek nan labiah gadang. \nAlah batahun-tahun karajo kareh sarato gigiah jo babulan-bulan manunggu cameh, akhianyo, Tarlac College of Agriculture (TCA), rumah teknologi ilmiah babasis partanian di Tarlac, kini manjadi Tarlac Agricultural University (TAU). Ditandatangani pado 10 Mei 2016 dek Yang Mulia Benigno S. Aquino III, Undang-Undang Republik No. 10800 sacaro resmi mangubah TCA manjadi TAU, manjadikan lembaga tasabuik sabagai paguruan tinggi negeri patamo di negara nan ka dikonversi manjadi universitas malalui Sistem Evaluasi Merit dari Komisi Pendidikan Tinggi (CMO No.46, S. 2012); lain partamo untuak institusi. "}
{"id": "326404", "revid": "12718", "url": "https://min.wikipedia.org/wiki?curid=326404", "title": "Universitas Negeri Baku", "text": "Universitas Negeri Baku (bahaso Azerbaijan: Bak\u0131 D\u00f6vl\u0259t Universiteti) adolah universitas nagari nan talatak di Baku, Azerbaijan. Universitas iko didirikan taun 1919 dek Republik Demokratik Azerbaijan. Universitas iko partamo kali dibuka jo departemen sijarah, filologi, fisika, matimatika, hukum jo kadotoran jo kalulusan 1094 orang. Rektor partamo universitas iko adolah V.I. Razumovsky."}
{"id": "326406", "revid": "12718", "url": "https://min.wikipedia.org/wiki?curid=326406", "title": "Ari Domain Publik", "text": "Ari Domain Publik (Inggrih: Public Domain Day) adolah ari dimano hak cipta satu karya alah abih masonyo jo karyanyo masuak ka dalam publik domain. Parubahan hukum hak cipta iko biasonyo dirayoan satiok taun pado tanggal 1 Januari sasuai undang-undang hak cipta individu di satiok negara.\nMulonyo paringatan \"Ari Domain Publik\" iko indak rasmi; Partamo kali adolah tahun 2004 dek Wallace McLean (surang aktivis domain publik Kanada), jo dukuangan untuak ide nan dibuek dek Lawrence Lessig. Babarapo situs web manulihan panulih nan karyanyo masuak domain publik satiok tanggal 1 Januari. Ado kagiatan di nagara-nagara di saluruah dunia dek bamacam organisasi di bawah bendera Ari Domain Publik."}
{"id": "326411", "revid": "7250", "url": "https://min.wikipedia.org/wiki?curid=326411", "title": "Makam Syekh Burhanudin", "text": ""}
{"id": "326412", "revid": "7250", "url": "https://min.wikipedia.org/wiki?curid=326412", "title": "Makam Syeh Burhanuddin", "text": ""}
{"id": "326413", "revid": "7250", "url": "https://min.wikipedia.org/wiki?curid=326413", "title": "Lapek Nagosari", "text": ""}
{"id": "326416", "revid": "73", "url": "https://min.wikipedia.org/wiki?curid=326416", "title": "Itiak Lado Mudo", "text": ""}
{"id": "326420", "revid": "7359", "url": "https://min.wikipedia.org/wiki?curid=326420", "title": "Bore randang", "text": ""}
{"id": "326422", "revid": "7359", "url": "https://min.wikipedia.org/wiki?curid=326422", "title": "Gulai paruik", "text": ""}
{"id": "326424", "revid": "7359", "url": "https://min.wikipedia.org/wiki?curid=326424", "title": "Baju anak daro", "text": ""}
{"id": "326440", "revid": "7646", "url": "https://min.wikipedia.org/wiki?curid=326440", "title": "Pangek Pisang dari Solok Selatan", "text": ""}
{"id": "326441", "revid": "9580", "url": "https://min.wikipedia.org/wiki?curid=326441", "title": "Tulak Bala", "text": ""}
{"id": "326442", "revid": "10728", "url": "https://min.wikipedia.org/wiki?curid=326442", "title": "Wikikato", "text": "Wikikato adolah Wiktionary babahaso Minangkabau, sabuah proyek basamo untuak mambuek kamus bebas dalam banyak bahaso. Iko batujuan untuak mambuek gambaran sadoalah kato dari sadoalah bahaso manggunokan panjalehan jo panggambaran dalam bahaso Minangkabau. Wikikato iko alah disatujui dek Komite Bahaso pada tanggal 30 Oktober 2019, dan situsnyo rasmi diluncuaan pado 21 November di taun nan samo.\nWikikato alah bakambang di lua kamus standar dan kini tamasuak tesaurus, panduan rima, buku frasa, statistik bahaso, jo lampiran nan lueh. Wikikato batujuan untuak mamasuakan indak hanyo panjalehan dari sabuah kato, tapi juo informasi nan cukuik untuak sabana mamahaminyo. Jadinyo etimologi, panyabuikan, contoh kutipan, pasamoan kato, lawan kato, jo tajamahan disatokan pulo."}
{"id": "326443", "revid": "577", "url": "https://min.wikipedia.org/wiki?curid=326443", "title": "Wiktionary Minangkabau", "text": ""}
{"id": "326444", "revid": "577", "url": "https://min.wikipedia.org/wiki?curid=326444", "title": "Wiktionary Bahaso Minangkabau", "text": ""}
{"id": "326445", "revid": "577", "url": "https://min.wikipedia.org/wiki?curid=326445", "title": "Wiktionary bahaso Minang", "text": ""}
{"id": "326446", "revid": "577", "url": "https://min.wikipedia.org/wiki?curid=326446", "title": "Wiktionary Minang", "text": ""}
{"id": "326447", "revid": "577", "url": "https://min.wikipedia.org/wiki?curid=326447", "title": "Parang Pidari", "text": ""}
{"id": "326448", "revid": "51", "url": "https://min.wikipedia.org/wiki?curid=326448", "title": "Kulek-kulek tapi jalan di Indonesia", "text": "Kulek-kulek tapi jalan di Indonesia adolah sakumpulan kulek-kulek atau makanan ringan nan siap disantap dan dijua dek padagang tapi jalan mamakai garobak, tenda, kadai, atau lapak ketek. Kulek-kulek tapi jalan di Indonesia dipangaruahi dek perpaduan masakan satampek sarato pangaruah masakan Cino jo Bulando. Kulek-kulek ko biasonyo murah, macam-macam, dan dapek ditamui di saluruah tampek.\nKabanyakan kulek-kulek tapi jalan di Indonesia dijua murah, rantang haragonyo indak labiah dari satu dollar AS (sekitar 13.150,80 rupiah). Inyo acok disabuik \"kulek-kulek kaki limo\", mangacu pado trotoar jalanan Indonesia nan biasonyo saleba limo kaki dan acok diduduaki dek padagang kulek-kulek.\nPado tahun 2015, Badan Koperasi dan Usaha Mikro, Kecil, dan Menengah mancatat baso di Jakarta ado sekitar 56.000 padagang kulek tapi jalan, samantaro lokasi nan tasadio cumo dapek manampuang sakitar 18.000 pedagang; sisonyo manduduaki trotoar kaki limo dan acok mangganggu kanyamanan urang nan bajalan kaki. Lambaga ko mampakiroan baso angko aslinyo jauah labiah gadang.\nKulek jalanan Indonesia biasanyo rasonyo kareh jo padek. Banyak makanan nan digoreng, cando gorengan, nasi goreng, mie goreng, jo ayam goreng. Bakso, soto bakuah, jo rujak buah juo populer. Banyak kulek-kulek ko nan disajian jo bumbu kacang; cando siomay, sate ayam, asinan, ketoprak, sarato gado-gado."}
{"id": "326450", "revid": "577", "url": "https://min.wikipedia.org/wiki?curid=326450", "title": "Kaum Paderi", "text": "Kaum Paderi atau Gerakan Paderi (diijo pulo \"Pidari\") adolah imbauan nan diagiah ka sakalompok masyarakaik pandukuang utamo panagakan syariaik Islam dalam tatanan masyarakaik Minangkabau. Istilah ko manjadi tanamo utamonyo katiko maso Parang Paderi nan marujuak pado panganuik agamo Islam nan katuju manjalankan hukum Islam sacaro manyaluruah di kawasan Karajaan Pagaruyuang. Ide ko mulonyo dibaok dek tigo urang haji nan baru pulang dari Makah kiro-kiro pado taun 1803: Haji Miskin dari Pandai Sikek, Haji Piobang dari Limopuluah Koto, jo Haji Sumanik dari Sumanik. Kaum Paderi manjadi lawan bagi Kaum Adaik. Samaso Parang Paderi, Kaum Paderi mamakai baju putiah, sadangkan Kaum Adaik babaju itam.\nKato \u2018paderi' marupokan kato serapan nan manuruik Sutan Mohammad Zain, barasa dari bahaso Portugih nan aratinyo pandito, atau bamukasuik samo jo kato \u2018\"padre\"\u2019 dalam bahaso Spanyol nan bisa baarati \"pandeka agamo\". Namun, sabagian sijarawan malah bapandapaik, kato \u2018paderi\u2019 adolah sabutan untuak alim ulama nan panah baraja agamo Islam di Pedir, sabuah tampek di Aceh nan kini banamo Pidie.\nAsa mulo.\nKamunculan Kaum Paderi sangaik arek kaitannyo jo kondisi urang Minangkabau sangkek tu. Sabalun ado Kaum Paderi, panduduak Minangkabau alah manganuik pulo agamo Islam. Namun, panduduak masih banyak nan maanggap ajaran Islam hanyo sabateh surau atau musajik. Sampai akhianyo di taun 1803 pulanglah tigo urang haji dari Makah: Haji Miskin, Haji Piobang, jo Haji Sumanik. Katigo haji ko pulang jo mambaok pamahaman Wahabi nan sangkeknyo pai haji sadang bakambang. Katiko baliak ka nagari surang-surang, cukuik kaheranan jo sadiah katigonyo dek mancaliak tingkah urang Minangkabau nan dianggap indak sasuai jo ajaran Islam, sarupo manyabuang ayam. Dek hal ikolah, katigo haji ko barundiang dan supakaik untuak mamasuakan ajaran Wahabi ka Ranah Minang satiok badakwah jo tujuan supayo umaik Muslim dapek satia pado ajaran agamonyo.\nTokoh utamo.\nHarimau nan Salapan.\nHaji Miskin nan barasa dari Pandai Sikek, pulang ka nagarinyo untuak maaja agamo Islam sarato maimbau umaik untuak tunduak pado ajaran Islam dalam kaidupan saari-ari. Sampai suatu ari, Haji Miskin, dibantu surang pangulu, pai ka balai adat untuak malarang panduduak Pandai Sikek dari manyabuang ayam. Namun, larangan iko diabaikan dek panduduak Pandai Sikek. Pado malam arinyo, Haji Miskin pai ka balai adat nan salamo ko manjadi tampek manyabuang lalu mambakanyo. Panduduak (nan kudiannyo disabuik Kaum Adaik) nan tau mangajanyo inggo inyo dapek malarikan dari ka Koto Laweh dan disalamaikkan dek Tuanku Mansiangan. Dalam palinduangan Tuanku Mansiangan, Haji Miskin mandakwahi pulo paham Wahabi sainggo Tuanku dapek dipangaruahi.\nKaum Adaik dari Pandai Sikek nan manahan dandam ka bakeh Haji Miskin baulah pulo baliak di Koto Laweh, sainggo mambuek kondisi nan indak aman untuak Haji Miskin. Haji Miskin pun pai mancari palinduangan ka Bukik Kamang. Salamo di Kamang, Haji Miskin dilinduangi dek Tuanku nan Renceh. Bacaritolah Haji Miskin ka Tuanku nan Renceh soal ajaran nan dibaoknyo. Tuanku pun akhianyo katuju pulo untuak turuik sato mangambangkan dakwah Haji Miskin.\nHaji Miskin rutin maadoan patamuan jo Haji Sumanik sarato Haji Piobang untuak malarang anak nagari dari manyabuang ayam, baampok, sarato maisok candu. Dari tiok patamuan pun, jumlah pangikuik samakin batambah utamonyo nan dari Luak Agam. Namun, indak sadoalah urang di kampuang satuju jo ajaran tasabuik bahkan ado pulo indak manatang kareh inggo marusak surau, cando nan tajadi di Batu Taba.\nDek panantangan dari Kaum Adaik samakin kareh, Tuanku nan Renceh maraso paralu untuak maimpun massa untuak mahadapinyo. Kudian Tuanku nan Renceh maajak tuanku-tuanku sa-Agam untuak barundiang. Ajakan iko ditarimo sainggo tibo tujuah tuanku dari sagalo panjuru Agam dan lai satuju jo Tuanku nan Renceh malawan Kaum Adaik. Tuanku-tuanku Agam ko kudian mambantuak ikatan alim ulama nan disabuik sabagai Tuanku nan Salapan atau Harimau nan Salapan. Ado babarapo versi tantang sia sajo tokoh nan tamasuak di dalamnyo. Manuruik M. Radjab tokoh-tokoh tasabuik di antaronyo:\nSadangkan dalam panalusuran Mahmoed Yoenus (1979) jo Mestika Zed (2008), namo-namo alim ulama nan tagabuang antaro lain:\nTuanku Lintau.\nTuanku Lintau atau nan disabuik juo sabagai Tuanku Pasaman marupokan pamimpin Paderi di Tanah Data.\nTuanku nan Barampek.\nTuanku nan Barampek marupokan ikatan dari ampek tuanku di Bonjol, Pasaman, nan dipimpin dek Tuanku Imam Bonjol.\nTuanku Tambusai.\nTuanku Tambusai marupokan pimpinan Kaum Paderi di Rokan. Baliau basamo Tuanku Rao turuik sato dalam manyebakan Islam di Mandailing jo Padang Lawas."}
{"id": "326451", "revid": "577", "url": "https://min.wikipedia.org/wiki?curid=326451", "title": "Gerakan Paderi", "text": ""}
{"id": "326452", "revid": "577", "url": "https://min.wikipedia.org/wiki?curid=326452", "title": "Gerakan Padri", "text": ""}
{"id": "326453", "revid": "577", "url": "https://min.wikipedia.org/wiki?curid=326453", "title": "Gerakan Pidari", "text": ""}
{"id": "326454", "revid": "577", "url": "https://min.wikipedia.org/wiki?curid=326454", "title": "Kaum Pidari", "text": ""}
{"id": "326455", "revid": "577", "url": "https://min.wikipedia.org/wiki?curid=326455", "title": "Kaum Padri", "text": ""}
{"id": "326456", "revid": "577", "url": "https://min.wikipedia.org/wiki?curid=326456", "title": "Limopuluah Koto", "text": ""}
{"id": "326457", "revid": "577", "url": "https://min.wikipedia.org/wiki?curid=326457", "title": "Balai adat", "text": ""}
{"id": "326468", "revid": "577", "url": "https://min.wikipedia.org/wiki?curid=326468", "title": "Wahhabiyah", "text": ""}
{"id": "326469", "revid": "577", "url": "https://min.wikipedia.org/wiki?curid=326469", "title": "Wahabiyah", "text": ""}
{"id": "326471", "revid": "12718", "url": "https://min.wikipedia.org/wiki?curid=326471", "title": "Universitas Tsinghua", "text": "Universitas Tsinghua (singkeknyo dalam bahaso Inggirih: THU dari (\"Tsinghua University\"); Hanzi Sederhana: \u6e05\u534e\u5927\u5b66, Pinyin: Q\u012bnghu\u00e1 D\u00e0xu\u00e9) adolah universitas riset nan barado di Beijing, Cino, jo merupokan salah satu dari sambilan anggota dalam Liga C9 universitas. Didirian pado taun 1911, nan jo motonyo \"Disiplin diri jo Komitmen Sosial\", Universitas Tsinghua manggambarkan dirinyo sabagai universitas nan didirian untuak kaunggulan akademik, kasejahteraan masyarakaik Cino, jo pambangunan global. Dek panalitian jo palatihan nan kuek, Universitas Tsinghua taruih mandapek paringkek sabagai salah satu institusi akademis puncak di Cino, basamo Universitas Peking.\nSijarah.\nSabagai akibaik dari Pambarontakan Boxer, Menteri Luar Negeri Amerika Serikat John Hay bapandapek bahasonyo USD.30 juta ditambah ganti rugi Boxer nan dibayiann dek Cino ka Amerika Sarikaik adolah bakalabiahan. Sasudah malalui banyak musyawarah jo duta Liang Cheng, Presiden Theodore Roosevelt dapek parsatujuan kongres pado tahun 1909 untuak mangurangi pembayaiaan ganti rugi Dinasti Qing sabanyak USD.10,8 juta, jo syaraik bahasonyo pitih tu ka digunoan sabagai beasiswa untuak mahasiswa Cino baraja di Amerika Sarikaik. Dek manggunoan pitih iko, Parguruan Tinggi Tsinghua (; \"Q\u012bnghu\u00e1 Xu\u00e9t\u00e1ng\") didirian di Beijing, pado tangga 29 April 1911 nan barado di sabuah bakeh taman karajaan, nan dipakai sabagai sikolah parsiapan untuak mahasiswa nan akan dikirim dek pamarintah untuak baraja di Amerika Sarikaik. Anggota fakultas untuak ilmu pangatahuan direkrut samo YMCA dari Amerika Sarikaik dan lulusannyo dikirim lansuang ka sikolah-sikolah Amerika sabagai junior sasudah lulus. Pado tahun 1925, sikolah iko mambantuak Departemen Parguruan Tinggi dan mamulai institusi panalitiannyo pado studi Cino.\nPada tahun 1928, Tsinghua mengubah namanya menjadi Universitas Tsing Hua Nasionaal (NTHU). Selama Perang Dunia II tahun 1937, Universitas Tsinghua beserta Universitas Peking dan Universitas Nankai, bergabung membentuk Universitas Sementara Changsha di Changsha, dan kemudian Universitas Gabungan Nasional Barat Daya di Kunming, Provinsi Yunnan. Setelah perang, Tsinghua pindah kembali ke Beijing dan melanjutkan operasinya.\nSetelah revolusi komunis di akhir Perang Saudara Cino pada tahun 1949, yang memicu terbentuknya Republik Rakyat Cino (RRT), Presiden Universitas Tsinghua saat itu, Mei Yi-Qi, diikuti oleh banyak guru besar, melarikan diri ke Taiwan di mana mereka mendirikan Institut Teknologi Nuklir Tsing Hua Nasional pada tahun 1955, yang kemudian menjadi Universitas Tsing Hua Nasional Taiwan.\nPada tahun 1952, pemerintah Cino mengelompokkan kembali institusi pendidikan tinggi di negara itu dalam upaya untuk membangun sebuah sistem bergaya Soviet, dengan institusi individu cenderung untuk mengkhususkan diri dalam bidang studi tertentu. Ketika Revolusi Kebudayaan dimulai pada tahun 1966, banyak mahasiswa berjalan meninggalkan ruang kelas, dan beberapa kemudian menjadi bagian dari Pengawal Merah, mengakibatkan penutupan penuh universitas. Barulah sampai tahun 1978, setelah Revolusi Kebudayaan berakhir, universitas mulai menerima mahasiswa lagi. Meski demikian, Universitas Tsinghua tetap berada di deretan atas sekolah di Cino."}
{"id": "326472", "revid": "12718", "url": "https://min.wikipedia.org/wiki?curid=326472", "title": "Lembah Bujang", "text": "Lembah Bujang adolah kontruksi nan batampek di kawasan situs purbakalla Lembah Bujang, Malaysia. Museum arkeologi Lembah Bujang ko dibuka sacaro rasmi pado 23 Januari 1980 jo DYMM Sultan Kedah, yaitu Sultan Abdul Halim Mu'adzam Shah. Artefak-artefak nan di pamerkan di siko adolah bahan dagangan nan dibawok jo padagang Arab, Chino, India sarato padagang-padagang maritim di kapuloan Melayu. "}
{"id": "326477", "revid": "55", "url": "https://min.wikipedia.org/wiki?curid=326477", "title": "Kecamatan Mungka", "text": ""}
{"id": "326482", "revid": "577", "url": "https://min.wikipedia.org/wiki?curid=326482", "title": "Kaluih", "text": ""}
{"id": "326484", "revid": "577", "url": "https://min.wikipedia.org/wiki?curid=326484", "title": "Nahdatul Ulama", "text": ""}
{"id": "326485", "revid": "175", "url": "https://min.wikipedia.org/wiki?curid=326485", "title": "Makasar", "text": ""}
{"id": "326487", "revid": "12718", "url": "https://min.wikipedia.org/wiki?curid=326487", "title": "Urang Toraja", "text": "Urang Toraja adolah etnis nan manatap di pagunuangan bagian utara Sulawesi Selatan, Indonesia. Populasinyo dipakirokan sakitar 1 juta jiwa, jo sakitar 500.000 di antaronyo masih tingga di Kabupaten Tana Toraja, Kabupaten Toraja Utara, jo Kabupaten Mamasa. Mayoritas urang Toraja mamaluak agamo Kristen, samantaro sabagian maanuik Islam jo kapicayoan animisme nan disabuik sabagai \"Aluk To Dolo\". Pamarintah Indonesia alah maakui kapicayoan iko sabagai bagian dari Agamo Hindu Dharma.\nKato \"toraja\" barasa dari bahaso Bugih, \"to riaja\", nan aratinyo \"urang nan tingga di nagari ateh\". Pamarintah kolonial Balando manamoi etnis ko \"Toraja\" pado taun 1909. Urang Toraja tanamo jo ritual pamakaman, rumah adaik tongkonan sarato ukiran kayunyo. Ritual pamakaman Toraja marupokan padok sosial nan pantiang, biasonyo dihadiri dek ratusan urang dan balansuang salamo babarapo ari.\nSabalun abaik ka-20, urang Toraja tingga di kampuang-kampuang otonom. Urang-urang masih maanuik animisme dan alun tapangaruah dek dunia lua. Pado mulo taun 1900-an, misionaris Balando tibo jo manyebarkan agamo Kristen. Sasudah samakin tabukak pado dunia lua di taun 1970-an, kabupaten Tana Toraja manjadi lambang palancongan Indonesia. Tana Toraja dimanfaatkan dek pangambang pariwisata jo dipalajari dek antropolog. Masyarakaik Toraja sajak taun 1990-an maalami transformasi budayo, dari masyarakaik bakapicayoan tradisional jo sawah, manjadi masyarakaik nan mayoritas baragamo Kristen dan maandalkan sektor pariwisata nan taruih maningkek."}
{"id": "326488", "revid": "175", "url": "https://min.wikipedia.org/wiki?curid=326488", "title": "Bugis", "text": ""}
{"id": "326489", "revid": "577", "url": "https://min.wikipedia.org/wiki?curid=326489", "title": "Suku Toraja", "text": ""}
{"id": "326493", "revid": "577", "url": "https://min.wikipedia.org/wiki?curid=326493", "title": "Etnis", "text": ""}
{"id": "326494", "revid": "301", "url": "https://min.wikipedia.org/wiki?curid=326494", "title": "Bahaso Gayo", "text": "Bahaso Gayo (pangucapan: Gay\u00f4) adolah sabuah bahaso dari rumpun Austronesia nan ditutuakan dek urang Gayo di provinsi Aceh, nan tapusek di Kabupaten Aceh Tangah, Bener Meriah, jo Gayo Lues. Katigo daerah ko marupokan daerah inti urang Gayo. Dipakirokan bahaso ko ditutuakan dek 450.000 urang. Bahaso Gayo masih dipakai dalam komunikasi saari-ari urang Gayo, bahkan masih dipakai pulo dalam sastra lisan jo acara adat.\nBahaso Gayo mampunyoi ampek dialek manuruik daerahnyo, Sarah Raja, Kaloi, Gayo Lues, jo Lut. Dialek Sarah Raja taseba di timur Aceh, dialek Kaloi di daerah timur nan babatehan jo Sumatera Utara, dialek Gayo Lues di daerah selatan, samantaro dialek Lut taseba di sakitaran Danau Laut Tawar."}
{"id": "326497", "revid": "16925", "url": "https://min.wikipedia.org/wiki?curid=326497", "title": "Muhammadiyah di Sumatera Barat", "text": "Muhammadiyah di Sumatera Barat adolah sijarah nan maliputi jariah jo pangaruah organisasi iko dalam kahidupan masyarakaik Sumatera Barat. Di Indonesia, Sumatera Barat tanamo sabagai basis utamo Muhammadiyah bahkan malahiakan banyak tokoh Muhammadiyah di tingkek nasional. Bagi Muhammadiyah, daerah iko dianggap pantiang karano dari siko Muhammadiyah manjadi gadang hinggo punyo banyak cabang di Indonesia. \nPaham Muhammadiyah baraja dari Yogyakarta, kamudian dibaok ka Minangkabau dek Sutan Mansur jo Haji Rasul. Pado 29 Mei 1925, kaduonyo mambukak cabang Muhammadiyah di Nagari Sungai Batang, Maninjau nan manjadi cabang Muhammadiyah partamo di lua Jawa. Dari cabang ikolah, organisasi Muhammadiyah manyebar ka saluruah Sumatera Barat\nSijarah.\nMinangkabau pado awal abaik ka-20.\nAlam Minangkabau pado abaik ka-19 alah mandarito dek parang sudaro, Parang Paderi, antaro kaum agamo jo kaum adaik inggo kudian Balando turuik sato dan manang ateh panduduak satampek nan alah basatu. Kamanangan Balando mambuek wilayah Minangkabau sapanuahnyo ado dalam kuasonyo. Balando pun taruih maagiah kabijakan nan mambabanan panduduak Minangkabau. Inggo abaik ka-20 malatuihlah Parang Belasting dek Balando malangga sakato Plakat Panjang nan samustinyo indak buliah mamunguik pajak dari rakyaik Minangkabau. Dek kondisi Alam Minangkabau nan taruih mandarito, muncualah gerakan-gerakan nan mambaok ide-ide pambaruan untuak mamajukan nagari. Ide-ide ko dibaok dek tokoh-tokoh alim ulama ataupun cadiak condokio nan mampunyoi lata balakang jo ideologi nan babeda-beda. Tokoh-tokoh tasabuik ado nan maangkek masalah agamo, budayo, pendidikan, inggo politik nan mambuek patikaian-patikaian baru di Minangkabau.\nIde pambaruan dalam agamo tatap batahan sabagai tema nan taruih muncua sajak Parang Paderi. Pado mulo abaik ka-20, Syekh Ahmad Khatib Al Minangkabawi, tokoh Minang nan alah manjadi guru gadang di Makah, manakankan paralunyo mamurnikan ajaran agamo sarato manulak taklid (panarimoan ajaran agamo nan indak kritis). Pamam ko disebarkan ka Minangkabau malalui murik-muriknyo, di antaro nan tanamo Syekh M. Jamil Jambek, Haji Abdullah Ahmad, Haji Rasul, jo Syekh Thaib Umar. Dalam pamahaman iko, alim ulama paralu rujuak baliak ka Quran jo Sunnah sarato barusaho sakuek tanago manggunokan akanyo untuak mahasiakan ijtihad. Tokoh-tokoh nan mandukuang pamahaman ko disabuik sabagai Kaum Reformis atau Kaum Mudo.\nAlim ulama satampek maraso pamahaman nan dibaok Kaum Mudo sabagai ancaman karano batulak balakang jo nan dianuiknyo, nan dian disabuik sabagai Kaum Tuo. Kaum Tuo didukuang dek alim ulama dari tarikaik-tarikaik sufi di Minangkabau.\nUntuak mantanamokan ajarannyo, Kaum Mudo mambukak babagai institusi pandidikan jo publikasi media. Pado 1912, Haji Rasul manjadi guru di Surau Jambatan Basi, Padang Panjang, manggantian Haji Abdullah Ahmad nan fokus mandirikan Adabiah jo PGAI di Padang. Dari suraunyo ko, Haji Rasul maadopsi sistem pandidikan modern inggo akhianyo mambantuak Sumatera Thawalib, basamo Zainuddin Labai El Yunusy pado 1918. Kudian pado taun 1919 Syekh Ibrahim Musa dari Parabek bagabuang pulo inggo tabantuak jaringan sikolah agamo Islam nan labiah laweh antaro Padang Panjang jo Parabek nan diikuti pulo jo sikolah-sikolah lainnyo. Dalam pakambangannyo Sumatera Thawalib juo mangirim guru agamo kalua daerah, sarupo Sutan Mansur nan panah dikirim untuak maaja di Kuala Simpang, Aceh. Pado taun 1923 masuaklah pangaruah kuminih di tubuah Sumatera Thawalib nan dibaok dek Datuak Batuah, inggo akhianyo Haji Rasul mamutusan untuak baranti dari Sumatera Thawalib.\nSalapeh baranti dari Sumatera Thawalib, Haji Rasul baliak ka kampuangnyo di Sungai Batang, Agam. Di sinan Haji Rasul mandirian organisasi nan banamo Sandi Aman, nan juo bafokus pado pambaruan agamo Islam. Namun, usahonyo ko banyak panulakan dari pangulu-pangulu Sungai Batang walau Haji Rasul adolah anak dari Syekh Kasai, ulama nan tapandang di sinan. Usaho-usaho Haji Rasul dinilai marugikan Kaum Adaik.\nMasuaknyo paham Muhammadiyah.\nPaham Muhammadiyah dibaok di Sumatra Barat dek parantau Minang nan pai ka Jawa Tangah. Sutan Mansur, nan juo murik dari Haji Rasul, marantau ka Pekalongan, Jawa Tangah untuak pai manggaleh kain batiak pado taun 1922. Hal iko dilakukannyo dek maaja bukanlah karajo nan sasuai untuaknyo. Dalam urusan niagonyo, Sutan Mansyur pai ka Yogyakarta dan basobok jo Kyai Haji Ahmad Dahlan. Dari patamuan ikolah Sutan Mansur baraja tantang Muhammadiyah nan akhianyo turuik sato untuak mangambangkan Muhammadiyah di Pekalongan. Inyo adokan tabligh Muhammadiyah di Pekalangon inggo mampunyoi murik-murik. Parantau Minangkabau lainnyo katuju pulo jo ajaran nan disampaikannyo inggo dibantuaklah \"Nurul Islam\", organisasi untuak Parantau Minangkabau nan turuik mangambangkan dakwah Muhammadiyah.\nPado taun 1925, Haji Rasul pai bakunjuang ka Pekalongan untuak basilaturahmi jo Sutan Mansur nan juo minantunyo. Dari kunjuangan ko, Haji Rasul katuju jo ide Muhammadiyah, apolai mancaliak parantau-parantau Minangkabau nan turuik sato mangambangkan usaho dakwahnyo. Kudian, Haji Rasul pulang ka Sungai Batang, Maninjau dan mamulai managakan cabang Muhammadiyah. Wakatu itu, Haji Rasul alah mambuek parkumpulan banamo Sendi Aman Tiang Selamat. Dek karano Haji Rasul maraso tujuan parkumpulannyo basasuaian jo misi Muhammadiyah, inyo maubah jo malebur namo Sendi Aman Tiang Selamat manjadi Muhammadiyah, tapeknyo pado tangga 29 Mei 1925. Muhammadiyah di Sungai Batang dicatat sabagai cabang Muhammadiyah patamo di lua Pulau Jawa.\nPado bulan Juni 1926, Haji Rasul mambukak cabang Muhammadiyah di Padang Panjang, tapeknyo di Gatangan. Babeda jo nan di Sungai Batang, Muhammadiyah Padang Panjang alah punyo amal usaho, yaitu sikolah. Muhammadiyah Padang Panjang diresmikan pado 2 Juni 1926 dan dikatuai dek Saalah Yusuf Sutan Mangkuto. Sasudah Muhammadiyah tagak di Padang Panjang, baransua-ansua daerah di Sumatera Barat lainnyo mambukak cabang, takah Simabua pado 1927, Bukittinggi jo Payakumbuh pado tahun 1928, Kuraitaji jo Kubang pado tahun 1929, dan Padang pado 1930.\nKongureh Muhammadiyah 1930.\nAktif jo bakambangnyo Muhammadiyah di Minangkabau mambuek daerah iko ditunjuak manjadi tampek alek gadang Muhammadiyah. Di Solo, Haji Fakhruddin mausulan agar Minangkabau ditunjuak sabagai palaksana kongureh Muhammadiyah pado tahun 1930. Inyo beralasan, Minangkabau marupoan negeri nan mampu mamanuahi cito-cito Muhammadiyah, sekaligus pelopor pangambangan parsyarikatan di saluruah Sumatera, bahkan saluruah Hindia Timur.\nAlek Kongureh Muhammadiyah diadoan pado tanggal 14-21 Maret 1930 di Bukittinggi. Malakik kongres, para pimpinan Muhammadiyah bakureh untuak manambah jumlah ranting atau cabang. Salah saurang aktivis Muhammadiyah, Hamka bakuliliang nagari-nagari di Maninjau jo Bukittinggi untuk mambukak Muhammadiyah. Hasianyo, alah tagak ranting Muhammadiyah di Tanjung Sani, Pandan, Galapung, Batu Nanggai, Muko Jalan, Sigiran, Airikir Koto Panjang, jo sadoalah nagari-nagari di Bukittinggi. Kudian, pangurus Muhammadiyah Cabang Bukittinggi mambantu manaruko cabang Sibolga jo Sipirok, samantaro Hamka surang bakureh mambukak cabang di Lakitan, Pesisir Selatan basamo Samik Ibrahim. Sampai tibo masonyo kongureh, Muhammadiyah di Minangkabau alah tasebar di 27 daerah.\nPado 15 Maret 1930, Kongureh Muhammadiyah ka-19 resmi dibukak di Lapangan \"Rookmakerplein\", dakek Ngarai Sianok. Jumlah utusan nan tibo di alek pambukaan dipakirokan mancapai 20.000.\nJariah.\nDalam bidang agamo, Muhammadiyah di Sumatra Barat giaik malakuan pambaruan kaagamoan nan pado sangkek itu didominasi dek tarikaik.\nSamanjak badirinyo, Muhammadiyah di Sumatera Barat manunjuakan paratian nan gadang dalam bidang pandidikan. Hal iko dapek dibuktian dari pasyaratan nan diagiah kapado satiok rantiang atau cabang nan nio mandapekan pangasahan, musti talabiah dulu managakan sikolah. Tasebarnyo babagai sikolah-sikolah nan dibuek de Muhammadiyah manunjuakkan jariah Muhammadiyah dalam bidang pandidikan.\nDi bidang pandidikan, Muhammadiyah mambaok sistem modern. Sabalun Muhammadiyah ado di Sumatra Barat, lembaga pandidikan nan dimiliki dek umaik Islam masih tradisional dan indak sasuai jo tuntutan zaman. Sistem pambalajaran dilaksanoan tanpa kurikulum, tahun ajaran, sarato administrasi. Mato palajaran pangajian kitab tadiri dari ilmu sharaf/nahwu (gramatika bahaso Arab), ilmu fikih, dan ilmu tafsir. Mode pandidikan jo pangajaran jo basis utamo nilai-nilai kaagamoan iko sarupo takah pesantren. Muhammadiyah mancubo marombak sistem tradisional ka modern. Sikolah agamo atau madrasah punyo kelas, kurikulum, tahun ajaran, sarato administrasi nan rapi. Kurikulum disasuaian jo pakambangan ilmu pangatahuan."}
{"id": "326498", "revid": "577", "url": "https://min.wikipedia.org/wiki?curid=326498", "title": "Haji Rasul", "text": ""}
{"id": "326499", "revid": "577", "url": "https://min.wikipedia.org/wiki?curid=326499", "title": "Muhammadiyah di Sumatra Barat", "text": ""}
{"id": "326500", "revid": "577", "url": "https://min.wikipedia.org/wiki?curid=326500", "title": "Muhammadiyah Minangkabau", "text": ""}
{"id": "326501", "revid": "577", "url": "https://min.wikipedia.org/wiki?curid=326501", "title": "Muhammadiyah di Minangkabau", "text": ""}
{"id": "326502", "revid": "9940", "url": "https://min.wikipedia.org/wiki?curid=326502", "title": "Marunggai", "text": "Marunggai adolah jenis tanaman sagudang manfaaik yang barasa dari suku tumbuahan \"Moringaceae\" mampunyoi namo lain \"Moringa Oleifer\" dalam bahaso Indonesia disabuik Kelor. Marunggai marupokan tanaman nan bisa tumbuah subur sacaro capek, bisa tumbuah dalam wakatu nan lamo atau baumua panjang, bisa tumbuah didataran tinggi baiak didataran randah. Biasonyo marunggai ditanam di parak, ado juo nan mananam marunggai untuak dijadian paga ladang.\nKlasifikasi Ilmiah Marunggai.\n\"Kingdom : Plantae\"\n\"Divisio : Magnoliophyta\"\n\"Class : Magnoliopsida\"\n\"Ordo : Brassicales\"\n\"Famili : Moringaceae\"\n\"Genus : Moringa\"\n\"Spesies : Moringa oleifera L.\" \nPanjalehan Tentang Marunggai.\nMarunggai marupokan salah satu tumbuahan yang mampunyoi banyak kagunoan tarutamo dalam bidang kesehatan. Biasonyo marunggai tumbuah lia diparak-parak jo ditapi jalan. Tapi kiniko lah mulai jarang kito tamui. Kiniko lah banyak pulo urang nan mambudidayakan tumbuahan marunggai ko. Marunggai tumbuah barupo samak \u00a0jo batang, tinggi batangnyo bisa mancapai 7-11 meter, leba batangnyo kiro-kiro 30 Cm. Kayu dari batangnyo ko marupokan jenis kayu lunak sarato kualitas kayunyo randah. \nDaun dari marunggaiko dketek saketek ujuang jari, daunnyo agak basirip tapi ndak bagitu jaleh. Halaian daunnyo bawarna ijau tuo pucuaknyo bawarna ijau lunak. Bantuak daunnyo bulek agak lonjong, panjang daunnyo 2-3 Cm, leba daunnyo 4Mm - 1 Cm. Kulik aka dari marunggai agak babaun bawarna agak coklat, jenis akanyo aka tunggang. Marunggai babuah kalau lah baumua 12-18 bulan. \nSejarah Singkek Marunggai.\nMarunggai mulai dimanfaaikan sakitar 2000 tahun SM atau 5000 tahun silam di India utara. Marunggai disangko barasa dari Agra jo Oudh nan talatak di Himalaya (India). pado maso itu masyarakaik kuno India alah mambudidayakan tanaman Marunggai ko. Karano banyaknyo tadapek minyak nabati didalam incek marunggai ko nan digunoan untuk ubek.\nKandungan yang Tadapek Dalam Marunggai.\n1. Vitamin A\n2. Vitamin C\n3. \u00a0Flavonoid \n4. Fitosterol\n5. Kalsium, Potasium, jo Kalium\n6. Zat Basi\nKagunoan Marunggai.\n1. Untuak ubek\n2. Untuak bahan makanan\n3. Untuak kecantikan\n4. Untuak dijadian teh\n5. Untuak dijadian sayua atau gulai\nManfaaik Marunggai.\nDalam Kesehatan.\n1. Mencegah Kanker\n2. Manyihekan Mata\n3. Manurunan Kadar Gulo\n4. Antioksidan\n5. Manurunan Kolesterol\n6. Gizi untuak Ibu Menyusuan\n7. Manyihekan Pancernaan\n8. Manjago Fungsi Utak\n9. Manyihekan Tulang\n10. Maubekan Asma\n11. Mancegah Gangguan Ginjal\nDalam Kecantikan.\n1. Mancegah panuoan \n2. Mangatasi bibia karing\n3. Mancerahkan kulik\n4. Mangatasi jirawek\n5. Mampaketek pori-pori\nProduk nan didapek dari olahan marunggai.\n1. Kapsul\n2. Teh\n3. Ekstrak daun marunggai\n4. Masker untuak muko"}
{"id": "326506", "revid": "577", "url": "https://min.wikipedia.org/wiki?curid=326506", "title": "Tuanku nan Renceh", "text": ""}
{"id": "326507", "revid": "1443", "url": "https://min.wikipedia.org/wiki?curid=326507", "title": "2010 DT24", "text": ""}
{"id": "326508", "revid": "1443", "url": "https://min.wikipedia.org/wiki?curid=326508", "title": "2012 TQ124", "text": ""}
{"id": "326509", "revid": "1443", "url": "https://min.wikipedia.org/wiki?curid=326509", "title": "2012 TE123", "text": ""}
{"id": "326510", "revid": "1443", "url": "https://min.wikipedia.org/wiki?curid=326510", "title": "2012 SK6", "text": ""}
{"id": "326511", "revid": "1443", "url": "https://min.wikipedia.org/wiki?curid=326511", "title": "2011 OQ18", "text": ""}
{"id": "326512", "revid": "1443", "url": "https://min.wikipedia.org/wiki?curid=326512", "title": "2011 PH11", "text": ""}
{"id": "326513", "revid": "1443", "url": "https://min.wikipedia.org/wiki?curid=326513", "title": "2013 PX6", "text": ""}
{"id": "326514", "revid": "7359", "url": "https://min.wikipedia.org/wiki?curid=326514", "title": "Stadion Rizal Memorial", "text": "Stadion Rizal Memorial (namo resminyo: Rizal Memorial Track and Football Stadium) adolah sabuah stadion atau lapangan bola nan barado di Kompleks Olahraga Rizal Memorial, Manila, Filipina. Stadion iko dapek manampuang sakitar 12.000 panonton. Stadion iko manjadi kandang dek tim nasional sepak bola Filipina. Sabalumnyo, stadion iko manjadi salah ciek tampek panyalanggaraan Asian Games 1954 dan tiga kali penyelenggaraan Pesta Olahraga Asia Tenggara.\nSijarah.\nStadion Rizal Memorial diresmian pado taun 1934. Katiko itu, banyak patandiangan sepak bola baiak lokal maupun internasional dimainkan di stadion iko. Panggunoan lapangan sepak bola iko kamudian manurun sasudah diresmiannyo jalua untuak pacu lari di sakaliling lapangan. Lapangan iko dimukasiukan sabagai arena atletik untuak Pesta Olahraga Asia Tenggara 1981. Kondisi lapanga nan indak tarawaik mambuek tim nasional sepak bola Filipina harus mancari stadion lain untuak maadoan patandingan internasional.\nKondisi stadion nan mamburuak mambuek Komisi Olahraga Filipina (PSC) pado pamuloan taun 2009 mawacanakan renovasi Kompleks Olahraga Rizal Memorial, tamasuak marenovasi kasadoalahannyo stadion. Dalam rencana tasabuik, bagian jalur pacu lari nyo nan mangalialiangi lapangan nyak dipelok ulang sahinggo hanyo bafokus pado lapangan sepak bola sajo. Biaya pabaikannyo sakitar 50 juta peso dikaluaan untuak marenovasi stadion iko. Walaupun rencana renovasi stadion sempat direncanakan untuak dilaksanaan pado akhia 2009, pado Februari 2010 PSC masih manunggu pihak swasta untuak ikuik sato mandanai renovasi stadion iko. Iko badampak pado panundaan jadwal renovasi.\nPabaikan stadion.\nRenovasi tasabuik akhianyo baru talaksana pado bulan Maret 2010 dek bantuan dari Universitas De La Salle. Renovasi tasabuik salasai pado taun 2011 untuak dipakai Filipina dalam manjalani Kualifikasi Piala Dunia FIFA 2014. Jumlah tampek duduak panonton sasudah renovasi ko bisa manampuang sakitar 12.873 penonton. Samintaro itu, atlit lari nan sabalumnyo manggunoan stadion iko sabagai tampek latihan dipindahan ka Kompleks Olahraga Filipina di Bocaue, Bulacan atau kompleks latihan PSC di Kota Baguio.\nFederasi Sepak Bola ASEAN (AFF) sempat manulak untuak mamasuakan stadion iko sabagai stadion nan ka dipakai untuak Piala Suzuki AFF 2016 katiko itu Filipina basamo Myanmar manjadi tuan rumah babak panyisiahan grup. Iko dikaranoan jumlah tampek duduak nan barado di dalam stadion iko indak mamanuahi standar AFF nan manginginkan stadion jo kapasitas minimal 30.000 tmapek duduak untuak panonton. Namun baitu, stadion iko akhianyo tetap masuak ka dalam stadion nan akan digunoan pado kajuaraan tasabuik. Pamakaiannyo pun hanyo katiko patandiangan Singapura jo Indonesia karano limo patandiangan lainnyo diadoan di Stadion Olahraga Filipina di Bulacan."}
{"id": "326518", "revid": "12718", "url": "https://min.wikipedia.org/wiki?curid=326518", "title": "Daftar kota di Indonesia", "text": "Barikuik iko adolah daftar kota otonom di Indonesia. Kota otonom adolah kota nan alah mampunyoi pamarintahan surang atau sapangkek jo Kota madya. Kota otonom bukan bagian dari suatu kabupaten atau manjadi ibu kota suatu kabupaten. Indak sadoalah ibu kota provinsi di Indonesia babantuak kota otonom walaupun acok basabuik kota, tadiri dari Tanjung Selor, Mamuju, Sofifi, jo Manokwari. DKI Jakarta mampunyoi otonomi khusus nan wilayahnyo indak dibagi manjadi kota jo kabupaten, tapi kota administrasi jo kabupaten administrasi.\nKota Otonom.\nBarikuik adolah daftar 93 kota otonom jo 5 kota administrasi di Indonesia per .\n&lt;onlyinclude&gt;\n&lt;/onlyinclude&gt;"}
{"id": "326519", "revid": "577", "url": "https://min.wikipedia.org/wiki?curid=326519", "title": "Daftar kabupaten dan kota Indonesia", "text": ""}
{"id": "326523", "revid": "12718", "url": "https://min.wikipedia.org/wiki?curid=326523", "title": "Siprus", "text": "Republik Siprus adolah sabuah nagara pulau di Lauik Tangah bagian timur, \u00b1113\u00a0km di sabalah selatan Turki jo 120\u00a0km di sabalah barat Suriah. Ibu kotanyo adolah Lefkosia (Nikosia). Kota pantiang lainnyo adolah Lemesos (Limassol), Larnaca, Paphos, Ammochostos (Famagusta), jo Kyrenia.\nSamanjak taun 1974, bagian utara mamisahan diri manjadi Republik Turki Siprus Utara nan hanyo diakui dek Turki.\nEtimologi.\nRujuakan tapicayo nan paliang mulo adolah \"Mycenaean Greek\" dari abaik ka-15 SM \"ku-pi-ri-jo,\" aratinyo \"Siprus\" (Yunani: ), ditulih dalam Linear B. Bantuak Yunani klasik dari namonyo adolah (\"Kpros).\"\nEtimologi dari namo tasabuik indak dikataui. Babarapo pakiroan maliputi:\nMalalui paniagoan lua nageri, pulau itu alah manyarahkan namonyo ka kato Latin Klasik untuak timbago malalui fase \"aes Cyprium,\" \"logam Siprus\", kudian disingkek manjadi \"Cuprum.\"\nStandar demonim takaik jo Siprus atau urang-urang atau budaya adolah \"Cypriot.\" Istilah \"Cypriote\" jo \"Cyprian\" dipakai juo, masikipun labiah jarang."}
{"id": "326528", "revid": "577", "url": "https://min.wikipedia.org/wiki?curid=326528", "title": "Republik Siprus", "text": ""}
{"id": "326529", "revid": "12718", "url": "https://min.wikipedia.org/wiki?curid=326529", "title": "Bahaso Jamee", "text": "Bahaso Jamee, kadang disabuik juo bahaso Aneuk Jamee adolah salah satu dialek Bahaso Minangkabau nan umumnyo dipatutuakan dek sabagian masyarakaik di pasisia barat jo selatan Aceh. Urang Aceh satampek ado nan manyabuiknyo jo \"Basa Aneuk Jamee\" atau \"Basa Baiko\". Urang Aneuk Jamee surang labiah suko manyabuiknyo jo \"Baso Jamu\", \"Basa Jamee\", atau \"Basa Aneuk Jamee\".\nBahaso Aneuk Jamee mampunyoi pabedaan jo bahaso induaknyo, bahaso Minangkabau, sangaik mungkin tapangaruah dek faktor asimilasi jo bahaso Aceh nan dominan dipakai sabagai \"lingua franca\" di Aceh pasisia. Ado sajumlah kato nan dalam bahaso Minangkabau umum akan tadanga kasa, tapi manjadi kato-kato nan biaso dalam bahaso ko, cando kato \"Wa ang\" nan marujuak pado kato ganti urang kaduo laki-laki.\nWilayah tutua.\nBahaso Jamee utamonyo di pakai di kabupaten Aceh Selatan (labiah kurang 30% - 35% dari jumlah populasi adolah urang Aneuk Jamee) jo 12% di kabupaten Aceh Barat Daya, 1% - 5% di Aceh Barat, Aceh Singkil, sarato Simeulue. Barikuik kawasan nan rami panutua bahaso Jamee:"}
{"id": "326535", "revid": "577", "url": "https://min.wikipedia.org/wiki?curid=326535", "title": "Aceh Barat", "text": ""}
{"id": "326536", "revid": "577", "url": "https://min.wikipedia.org/wiki?curid=326536", "title": "Daftar kabupaten jo kota Indonesia", "text": ""}
{"id": "326537", "revid": "577", "url": "https://min.wikipedia.org/wiki?curid=326537", "title": "Bahaso Aneuk Jamee", "text": ""}
{"id": "326538", "revid": "577", "url": "https://min.wikipedia.org/wiki?curid=326538", "title": "Tapak Tuan", "text": ""}
{"id": "326539", "revid": "577", "url": "https://min.wikipedia.org/wiki?curid=326539", "title": "Tapaktuan", "text": ""}
{"id": "326541", "revid": "577", "url": "https://min.wikipedia.org/wiki?curid=326541", "title": "Franz Wilhelm Junghuhn", "text": "Franz Wilhelm Junghuhn () adolah surang naturalis, dotor, botanikus, geolog, jo pangarang bakabangsoan Jerman (lalu Balando).\nJunghuhn bajaso sabagai panaliti pulau Jawa dari suduik pandang ilimu bumi, geologi, vulkanologi jo botanik dan juo daerah Batak di Sumatera. Uraian manuruik ilimu alam baliau manuangkan pado karya utamonyo, \"Pulau Jawa - Bentuknya, Permukaannya dan Susunan Dalam\" (3 jilid, 1852-54), nan langkok jo peta partamo dari pulau itu nan taparinci dan dapek diandalkan. Junghuhn manyusun juo sajumlah herbarium, singkatan ilmiahnyo adolah Jungh. Tanamo dalam upayo-upayonyo untuak mambina pamaliharoan pohon-pohon cinchona untuak mahasilkan ubek kinine.\nEkspedisi ka Tanah Batak.\nPandidikan Franz Wilhelm Junghuhn dulunyo adolah pandidikan dotor, dek dipaso urang gaeknyo. Pado tahun 1834, liau pindah ka Balando untuak mandaftar tantara Balando sabagai dotor Jerman, supayo dapek mangkaji ilimu alam (botani jo geologi) di Hindia-Balando nan liau sukoi. Taun 1836 liau tibo di Jawa, kudian ditugaskan di Padang pado taun 1840.\nPado taun 1840 liau mandapek tugas dari Gubernur Jenderal Hindia Balando, Pieter Merkus, untuak pai manaliti ka Tanah Batak nan sangkek tu masih mardeka dan alun tanamo dek urang Eropa. Pado 2 Oktober 1841 Junghuhn tibo di Taluak Tapanuli, Sibolga. Dari situ ekspedisi di Tanah Batak dimulai dari Hurung, Humbang, inggo Lambah Silindung. Ekspedisinyo balansuang salamo 18 bulan jo didampingi kuli angkuik jo rombongan kaamanan mancapai 25 urang. Ekspedisinyo taranti samantaro dek Junghuhn sakik inggo dibaok ka Jawa. Ekspedisi kaduonyo dilanjuikan pado akhia 1941, tapi balansuang salamo duo minggu sajo. Ekspedinyo pun samakin sulik dek batapekan jo tajadinyo Parang Paderi nan mambuek urang Batak trauma jo urang lua.\nDari ekspedisinyo mahasiakan buku nan bajudul \"Die Battal\u00e4nder auf Sumatra\" (Tanah Batak di Sumatera) nan tadiri ateh 16 bab barisi asa usua, ras, budayo, pamainan, musik, adat, bahaso, inggo kanibalisme di Tanah Batak. Sasuai jo pamintaan pamarintah untuak manaliti kamungkinan Tanah Batak dikuasoi, Junghuhn maagiah saran baso urang Batak dapek manjadi warga nagara Hindia-Balando nan patuah asa lai dipimpin urang-urang satampek nan bisa dipacik dek Balando. Dari buku tasabuik, Junghuhn manjalehan pulo baso paralu mangenalkan agamo nan kontra-Islam ka urang Batak. Dari hal ikolah pamarintah Hindia-Balando marencanakan panginjilan ka Tanah Batak."}
{"id": "326545", "revid": "14286", "url": "https://min.wikipedia.org/wiki?curid=326545", "title": "Aksara Incung", "text": "Aksara Incung atau Rencong (Kurinci: \"Suhat Incoung\") marupokan aksara nan alah digunokan dek urang Kurinci nan mauni dataran tinggi Jambi, Provinsi Jambi. Sacaro bahaso, \"incung\" aratinyo miriang atau tapancuang (dari bahaso Kurinci). Aksara Incung surang tasusun dari garih-luruih, patah tapancuang, jo malangkuang. Aksara Incung adolah paninggalan niniak muyang Kurinci Saisuak. Incung dipakai dek niniak muyang Kurinci untuak mandokumentasikan tantang sijarah, sastra, hukum adaik, jo manto-manto.\nAsa.\nAksara iko marupokan sajinih dari Surek Ulu nan banyak digunokan di Sumatera bagian Selatan. Kozok malakukan pangalompokan pado Surek Ulu manjadi tigo sub-kalompok yaitu (1) Surek Incung nan digunokan di wilayah Kurinci, (2) Surek Rencong di Bengkulu jo Sumatera Selatan tamasuak Komering, Lebong, Lembak, Lintang, Ogan, Besemah, Rejang, jo Serawai, (3) Surek Lampung nan digunokan di wilayah Lampung.\nIsi Naskah.\nNaskah-naskah Incung pado umumnyo barisi duo hal yaitu \"tembo\" jo \"karang mindu\". \"Tembo\" marupokan historiografi tradisional nan barisi kisah pajalanan jo ranji niniak muyang suatu kalompok atau klan (Kurinci: \"keleu\", \"luhah\"). Pado umumnyo naskah-naskah \"tembo\" baraksara Incung ditulih pado media tanduak kabau dan tanduak kambiang. Samantaro \"karang mindu\" marupokan\u00a0prosa barisi ratok tangih si pambuek naskah. Babeda jo naskah \"tembo\", naskah \"karang mindu\" baraksara Incung kabanyakan ditulih pado media batuang jo karateh lamo.\nNamun, ado babarapo naskah Incung nan manganduang manto-manto di dalamnyo. Manto-manto ko manganduang hal gaik, batuah, jo kiramaik. Manto marupokan bagian pantiang dalam kahidupan religi urang Kurinci. Manto digunokan untuak urusan ritual, mausia roh-roh jaek, pasambahan ka niniak muyang, ubek, sarato untuak mandapekan kakuatan gaik.Di Kurinci, naskah paliang tuo nan mamuek aksara incung adolah duo lembaran tarakhia dari naskah Undang-Undang Tanjung Tanah. Naskah iko dibuek pado abaik ka-14 M, tapi duo lembar naskah baraksara Incung tasabuik kamungkinan dibuek pado maso jauah sasudahnyo. Dan kini, naskah baraksara Incung masih bisa dipahami dek urang Kurinci walaupun jumlahnyo tabateh dek panggunoan abjaik Jawi nan kian bakambang.\nPakambangan.\nKini ko aksara incung alah mulai dipakai pado papan-papan namo sarupo instansi/kantua, jalan, gaduang dan lainnyo di Kabupaten Kurinci jo Kota Sungai Penuh."}
{"id": "326546", "revid": "577", "url": "https://min.wikipedia.org/wiki?curid=326546", "title": "Aksara incung", "text": ""}
{"id": "326547", "revid": "577", "url": "https://min.wikipedia.org/wiki?curid=326547", "title": "Bungo Bangkai", "text": ""}
{"id": "326548", "revid": "577", "url": "https://min.wikipedia.org/wiki?curid=326548", "title": "Urang Tionghoa-Indonesia", "text": ""}
{"id": "326549", "revid": "577", "url": "https://min.wikipedia.org/wiki?curid=326549", "title": "Sungai Penuh, Kerinci", "text": ""}
{"id": "326551", "revid": "175", "url": "https://min.wikipedia.org/wiki?curid=326551", "title": "Kota Kota Sungai Penuh", "text": ""}
{"id": "326553", "revid": "2052899", "url": "https://min.wikipedia.org/wiki?curid=326553", "title": "Tambunsu", "text": "Tambunsu atau tambusu adaloh makanan khas dari Sumatera Barat khususnyo di daerah Kabupaten Agam. Tambusu tabuek dari usus jawi nan diisi jo adonan talua babumbu. Indak hanyo talua, tapi tambusu bisa juo diisi jo bahan lain sarupo tahu, tempe, jo kantang. \nBahan dan Bumbu.\nBahan-bahan jo bumbu-bumbu nan digunokan untuak mambuek tambusu di antaronyo adolah usus jawi, talua, santan karambia, bawang sirah, bawang putiah, kamiri, jo lado. Talua nan digunokan untuak mambuek adonan tambusu adolah talua ayam jo talua itiak supayo adonannyo indak talampau lambiak. \nUsus nan digunokan dalam mambuek tambusu indak hanyo usus jawi, tapi bisa juo dibuek manggunokan usus kabau. Kalau mambuek tambusu manggunokan usus kabau musti dimasak labiah lamo supayo ampuak dan aromanyo indak manyangek. \nTambusu biasonyo disajikan jo kuah gulai sahinggo disabuik gulai tambusu. Namun, ado juo babarapo urang atau babarapo rumah makan nan manyajikan jo kuah kalio. Kuah kalio adolah kuah gulai nan dimasak agak lamo sahinggo labiah pakek jo badadak. \nCaro masak.\nCaro mambuek tambusu adolah \nJikok alah masak tambusu akan babantuak sarupo sosis gadang baguluang -guluang. Tambusu ka dikarek-karek saukuran kiro-kiro 8 cm, siap tu dimasak baliak dalam kuah gulai supayo raso dari kuah gulai marasok ka dalam tambusu. \nTambusu indak hanyo tanamo di Sumatera Barat sajo, tapi alah manyeba di sadoalah daerah di Indonesia. Hal sarupo itu bisa tajadi dek banyak urang Minang nan marantau dan mambuek rumah makan khas Padang di babagai daerah nan ado di Indonesia, khususnyo di Pulau Jawa. \nDi Sumatera Barat, tambusu dapek dijumpoi di acara-acara adaik Minang tatantu dan di beberapa lapau nasi nan taseba di Sumatera Barat. Harago dari tambusu tagolong maha dibandiangkan samba lainnyo dek karano proses pambuekannyo nan cukuik lamo dan susah. "}
{"id": "326554", "revid": "9662", "url": "https://min.wikipedia.org/wiki?curid=326554", "title": "Batu runciang", "text": "Batu Runciang adolah tampek wisata yang ado di daerah Silungkang, kota Sawahlunto. Tampek wisata ko diagiah gala dunia Jurrasic ala Sawahlunto. Kecamatan Silungkang kini manjadi ikonik dengan keberadoan kawasan Batu Runciang. Runciang, atau Batu Unciang\u2013kecek warga satampek. Pemandangan di kawasan ko memang rancak: gugusan batu karst atau kapua menjalang tinggi indak baraturan. Maingek an wisatawan tentang tabiang-tabiang purba atau lamo maso Jurrasic.\nKawasan Batu Runcing ko lebih tapeknyo barado di Dusun Sungai Cacang, Desa Silungkang Oso, Kecamatan Silungkang, Kota Sawahlunto. Untuak bisa sampai di kawasan Batu Runciang, dibutuhan waktu kiro-kiro limo baleh minik dari jalan Linteh Sumatera, tapeknyo di Jalan Lintas Tengah KM 20, Silungkang Oso, Simpang Puskesmas Silungkang.\nDari jalan aspal tu, wisatawan harus manyusuri jalan mananjak hinggo sampai ka kawasan Batu Unciang. Kawasan wisata ko dikelola dek warga satampek sejak 2016, dan marupoan spot paliang rancak untuk foto instagram katiko barado di Sawahlunto.\nBarado di katinggian dan dari kawasan Batu Runciang, bisa mancaliak jalan Lintas Sumatera dilewat an dek kendaraan yang ba lalu lalang, sarato mangicok keindahan sabagian Kota Sawahlunto yang dikaliliangi dek hamparan hijau bukik-bukik.\nManuruik Zulkifli (50), sabagai urang nan ditoan di Dusun Sungai Cacang, alun ado kato sapakaik basamo untuak mamunguik biaya masuak ka kawasan Batu Runciang. \"Yang pantiang anak kamanakan bisa manggaleh di kawasan ko. Tu lah mambantu parekonomian kami,\" katonyo.\nSelain untuak wisata, kawasan Batu Runcing juo dijadian tampek paliang rancak untuak yang hobi panjek tabiang. \"Disiko baiak atlet atau yang hobi panjek tabiang acok ka siko untuak melakuan hobinyo,\" kecek. Zulkifli.\nRujuakan.\n\u201dhttps://travel.tempo.co/read/1252567/ini-dia-spot-pariwisata-sumbar-yang-bikin-betah/full?view=ok\u201c\n\u201dhttp://infopublik.id/read/138447/waduk-pacal-peroleh-9-juta-meter-kubik.html?video=\u201d"}
{"id": "326556", "revid": "9653", "url": "https://min.wikipedia.org/wiki?curid=326556", "title": "Lapau Wo Wat", "text": "Lapau adolah ruang nan indak bisa dilapehan dari kabudayaan dan masyarakaik Minangkabau salain rantau jo surau. Pado umumnyo lapau yang diartian sabagai tampek maisi paruik, di sisi nan lainnyo lapau mendapek peran nan sangaiklah sentral di masyarakaik Minangkabau. Lapau bisa dikatokan sabagai ruang dialektika masyarakaik di Minangkabau. Salain dari tampek bagurau atau magopi. \nPai ka lapau marupokan ciek dari kebiasaan maso lampau nan taruih batahan pado abad ko (XXI). Segalo pabincangan, antah itu manyangkuik ekonomi, politik, kebudayaan atau sakada gunjiang-bagunjiang ringan basuo di lapau. Lapau ruang publik nan mambukak kasampatan bagi satiok urang untuak babagi kaluah-kasah (asam manih kahidupan). Indak manjadi soal apo pun itu masalahnyo. Sadonyo berhak mangecek, sadonyo buliah babeda pandapek. Lapau yang marupokan tampek batamu bagi kalangan sosial masyarakaik Minangkabau, ado alim ulama cadiak pandai, niniak mamak, sumando, bahkan rang mudo. Di lapaulah salah satu ruang di Minangkabau sebagai tampek badialektika. Baradu argumen.\nLapau Wo Wat Sabagai Ruang Dialektika.\nMinangkabau nan wilayahnyo tabagi atas duo bagian yaitu, daerah rantau jo daerah darek. Tigo luhak tu tadiri dari, Luhak nan Tuo (Kab. Tanah Datar), Luhak nan Tangah (Kab. Agam), jo Luhak nan Mudo (Kab. 50 Koto). Salabiah dari tigo luhak nan tasabuik cako, sadonyo masuak ka daerah rantau. Lapau Wo Wat nan talatak di Luhak nan Tangah (Kab. Agam), tapeknyo di Parik Lintang, Nagari Ladang Laweh, Kecamatan Banuhampu. Di Lapau Wo Wat nangko, marupokan lapau tradisonal Minangkabau. Sebagaimano dikatokan tadi, bahwasanyo lapau bukan hanyo sakadar tampek mangopi, namun jauah daripado itu di Lapau Wo Wat nangko alah manjadi suatu ruang badialektika.\nDialektika dalam bahaso Inggris yaitu \"dialectik\" nan barasal dari bahaso Yunani \"dialektos\" nan aratinyo pidato, pambicaraan, jo perdebatan. Sacaro umum dialektika bisa dikatokan sabagai hal babahaso jo banalar mampagunokan dialog sabagai caro untuak manyelidiki suatu masalah. Biasonyo dialektika sangaik dipangunokan untuak mampatahankan argumen. Bisa dikatokan, bahwasannyo lapau di Minangkabau adolah ruang untuak badialektika. Baitu pula nan tajadi di lapau Wo Wat. Lapau Wo Wat nan tampaknyo hanyo tampek bagurau sambia maminum kopi, tapi sajinyo urang-urang nan ado di lapau Wo Wat saliang badialektika. Apo pun persoalan nan dibahas. Baiak itu poloiik, budayada,-adaik, agamo, olahrahga, bahkan agamo. Di Lapau Wo Wat ko tatumpuak dalam ciek ruang baragam kelas sosial, dari nyinyiak mamak, alim ulama, sumando bahkan pamuda. dari urang-urang nan mampunyoi peran masiang-masiang di nagari.\nDialektika dilain sisi dapek dikatokatan sabagai baa caro kito manggunokan caro mangecek jo mimik nan mudah dipahami oleh lawan mangecek sahinggo lawan mangecek indak maraso tasinggunag. Paranan badialektika sangaiklah pantiang di kahidupan nangko. Dialektika pun bisa dikatokan sabagi seni untuak mangecek. Labiah daripado itu dialektika akan manambah pangatahuan, karano saat badialektika saliang batuka pangana. Selain mempatahankan arguman, tantunya lawan mangecek mampunyoi argumen lain ataupun samo. Patukaran-patukaran argumen ikolah nan acok tajadi di lapau Wo Wat. Sabagaimano dikatokan tadi, urang nan duduak di lapau Wo Wat mampunyo latar balakang dan peranan nan babeda-beda di masyarakaik Parik Lintang.\nIndak akan tahindari antaro tanyo jo jawek katiko alah badialektika di Lapau Wo Wat. Sajtinyo, batanyo apo pun dan mandapek jawek bagaikan pitih nan mampunyoi duo sisi. Hakekatnyo tanyo-jawek saat badialektika adolah wajib. Sabagaimano Pandangan Hegel (filsuf badarah German), manuruiknyo sabuah tanyo-jawek nan diupayokan dan baguni jo manambah pangatuan kaduo balah piak ikolah nan disabuik dialogue, dan dialog samacam ikolah nan tagambar di utak manusia, nan kamudian dibari namo dilektika.\nCarito-carito, gurau bagurau nan tajadi di lapau Wo Wat adolah samacam ruang dialektika untuak saliang batuka pangana mancaliak suatu persoalaan. Baiak itu nan remeh-temeh atau nan sabana sarius untuak dibahas. Tantunyo ruang-ruang dialektika nangko ado di lapau-lapau Minangkabau."}
{"id": "326557", "revid": "577", "url": "https://min.wikipedia.org/wiki?curid=326557", "title": "Istano Rajo Balun", "text": "Istano Rajo Balun marupokan sabuah bangunan istano nan masih tajago dan tagak kokoh di Alam Surambi Sungai Pagu. Istano Rajo Balun talatak di Jorong Balun, Nagari Pakan Rabaa, Muarolabuah, Kecamatan Koto Parik Gadang Diateh, Kabupaten Solok Selatan. Istano iko sangaik mudah untuak ditamukan, dek lataknyo dakek dari pinggia jalan rayo. Jikok dari Padang, Istano Rajo Balun iko nampak sasudah gerbang ameh Saribu Rumah Gadang sabalah suok.\nIstano Rajo Balun ko banamo langkok \"Istano Rajo Daulat Yang Dipatuan Tuangku Rajo Bagindo Adat Alam Surambi Sungai Pagu\". Ado juo nan mampasingkeknyo manjadi \"Istano Tuangku Rajo Balun\". Istano ko bangunannyo barupo rumah gadang.. \nTuangku Rajo Bagindo.\nIstano Tuangku Rajo Balun iko marupokan istano dari Karajaan Alam Surambi Sungai Pagu. Karajaan ko bapusat di Pasia Talang, nan daerah rantaunyo di Banda Sapuluah. Karajaan ko mambantang dari Surian hinggo Rantau XII Koto (Sangir). Karajaan iko dipimpin dek ampek rajo sakaligus. Ampek urang rajo iko barasa dari ampek suku nan ado, yaitu suku Kampai, Panai, Tigo Lareh, dan Malayu. Tuangku Rajo Bagindo iko barasa dari suku Kampai nan bafungsi sabagai rajo adaik nan punyo basa kain langkok puriang. Rajo iko bawenang dalam mauruih urusan adaik, ekonomi, jo manguasoi tambo alam.\nSajarah.\nIstano Rajo Balun ko dipakirokan alah ado sajak 600 taun sabalumnyo. Kini istano ko alah ditatapan manjadi cagar budayo banomor TB/A/16/2007. Pado maso panjajahan, Balando mambaka istano ko dek maanggap istano ko sabagai tampek basis Tantara RI di bawah pimpinan Syafrudin Prawiranegara dan uniknyo istano ko indak manjadi abu. Kabanyo ado mukaluak gaik nan manjago Istano ko barupo harimau jo ula nan barasa dari bukik balakang rumah ko. Salanjuiknyo jaman panjajahan Japang, rangkiang istano singajo dibaka nan kini ko indak ado lai. Di dalam istano ko tasimpan naskah kuno nan barisi tantang hubuangan Pagaruyuang jo rantau (Sultan nan Salapan abaik 15-16M) jo struktur Karajaan Alam Surambi Sungai Pagu.\nBantuak Bangunan.\nBangunan Istano Rajo Balun iko tadiri ateh 8 atok bagonjong, duo anjuang nan ado di sisi kida sabagai tampek duduak rajo jo sisi suok untuak tampek duduak puti. Dindiangnyo panuah jo ragi nan barono sirah, kuniang, jo ijau. Tingkok di istano ko bajumlah limo tingkok (jandela). Iko malambangan rukun islam nan 5 rukun. Tonggaknyo bajumlah 24 tonggak nan bamukasuik ado 24 pangulu nan ado. Laman jo sakaliliang istano ko ditumbuahi buah-buahan jo tanaman-tanaman ieh. Mulo masuak istano ko, ado ruang nan bafungsi untuak manarimo tamu, tampek ko banamo \"surambi lua\". Di ruang tangah, dindiang dari istano ko barisi banyak foto rajo dari generasi ka generasi salanjuiknyo. Di anjuangnyo ado juo karamik-karamik, alaik untuak makan, pariasan puti, baju rajo jo puti, sampai sanjato tombak jo karih. Inggo kini, istano ko masih tapaliaro. Istano ko dipiaro dek Puti Ros Dewi Balun, baliau salaku generasi ka-16 dari Tuangku Rajo Bagindo. Sampai kini istano ko taruih dikunjuangi dek pelajar, mahasiswa, dosen, sampai wisatawan asiang."}
{"id": "326560", "revid": "12718", "url": "https://min.wikipedia.org/wiki?curid=326560", "title": "Desa wisata talang babungo", "text": "Talang Babungo adolah sabuah nagari yang talatak di kecamatan Hiliran Gumanti, Kabupaten Solok, Sumatera Barat. Nagari nan sajuak ko sampai kini masih manjago kaasrian daerahnyo. Masyarakaik di Nagari Babungo tak hanyo manjago kultur yang ado di nagari tu, tapi juo maubah kampuang nan dulunyo kumuah manjadi labiah indah. Kampuang nan dulunyo samak kini lah disulap manjadi kampuang nan dipanuahi oleh taman bungo, di satiok rumah warga sanak akan manamui bungo yang macam-macam rupo tapi jenis bungo yang paliang banyak ditanam warga adolah bungo piladang merah. Nagari yang dikaliliangi dek bukik ko sangaiklah indah dan dipanuahi dek parak-parak warga yang mayoritas batanam tabu dan aren karano sabagaian gadang warga bakarajo sabagai tani. \nTopografi nagari Talang Babungo bagalombang, ado jalan manurun dan ado jalan nan mandaki. Kondisi ko dimanfaatkan dek para pangguno motor trail untuk uji kemampuan. Salain manyulap rueh jalan jo taman bungo, nagari ko juo mambangun puluahan halte bakonsep minang tuo. Pangunjuang nan datang ka Talang Babungo batua-batua diajak marasoan baliak kaindahan alam minang 100 tahun lampau. Babeda jo halte nan ado di kota gadang nan bafungsi sabagai tampek mananti bus atau angkutan umum, halte nan ado di Talang Babungo bafungsi sabagai tampek duduak basamo baiyo-iyo, salapeh karajo. \nNagari Talang Babungo manjadi kampuang nan indan dan nyaman sasudah adonyo kabakaran nan manimpo kampuang tu. Kajadian tu berhasil mambuek CST PT Astra Internasional Tbk mancaliak ka kampuang tu dan manolong kampuang Talang Babungo untuak mancinptakan Kampung Berseri Astra (KBA). Malalui program tu warga jo perusahaan bakarajo samo untuak mambangun kampuang nan labiah indah, nyaman dan labiah produktif sahinggo dapek maningkekan kualitas hiduik masyarakaik nan tingga di Talang Babungo.\nNagara Talang Babungo diharokan bisa manjadi salah ciek ikon wisata yang ado di Solok, dan dapek mamajukan perekonomian masyarakaiknyo. Nagari Talang Babungo mampunyoi kalabiahan dari sagi lokasi, daerah ko talatak di kawasan Bukik Barisan nan manyuguahan panorama bukik-bukik nan asri, kampuang ko barado di katinggian 1.141 mdpl, dan dihuni oleh kurang labiah 2.000 warga. Di jorong nan banamo Tabek, dibantuak pambagian zona-zona untuak mampamudah program kampuang asri. Di satiok zona tadapek gapura sabagai panando dan halte nan bafungsi sabagai tampek pasinggahan. "}
{"id": "326562", "revid": "14448", "url": "https://min.wikipedia.org/wiki?curid=326562", "title": "Tugu Ayam Kukuak Balenggek", "text": "Tugu Ayam Kukuak Balenggek adolah sabuah tugu ayam nan barado di Kabupaten Solok, Sumatera Barat. Labiah tapeknyo, tugu ayam ko barado di jalan lintas Solok - Padang di kilometer 24, dakek dari taman Arosuka atau di mungko kantua Bupati Solok. Namo tugu ayam ko diambiak dari namo ayam kukuak balenggek. Ayam Kukuak Balenggek merupokan salah satu rumpun ayam lokal Indonesia\u00a0 nan mempunyoi sebaran asli geografis\u00a0 di Provinsi Sumatera Barat.\u00a0Populasi ayam kukuak balenggek bakambang di Nagari di kecamatan payung sekaki jodoh tigo lurah Kabupaten Solok.\u00a0 Ayam kukuak balenggek marupoan tipe ayam nan panyanyi di Sumatera Barat. Karakter khas ayam kukuak balenggek ko adolah suaro kukuaknyo nan merdu jo basusun-susun.\u00a0Kaunikan suaro kukuak nyo didugo marupoan satu-satunyo bangso ayam nan kukuaknyo balenggek di dunia. \nJinih.\nSapinteh bantuak ayam kukuak balenggek hampia mirip jo ayam biaso, tapi jikok diparatian bantuaknyo labiah rancak. Ciri khasnyo suaro ayam kukuak balenggek adolah mardu jo balenggek, lenggek kokok ayam ko bakisa dari anam sampai 12 lenggek. \nPariwisata.\nPamarintah Kabupaten Solok manjadian ayam kukuak balenggek sabagai maskot samanjak 1996,\u00a0hal iko dapek diliek di mungko Kantua Bupati Solok. Samanjak ado tugu ayam kukuak balenggek\u00a0 masyarakaik rami mangunjungi daerah Arosuka sabagai tujuan tampek wisata. Tugu Ayam Kukuak Balenggek sangaik dijago dek pamarintah satampek sebagai destinasi wisatanyo, karano daerah tugu ayam kukuak balenggek talatak di tapi jalan tapek di arua jalan Padang jo Solok.\nSajarah.\nAyam kukuak balenggek barasa dari katurunan ayam kinantan milik Cindua Mato nan mangawini ayam hutan di Bukik Sirayuh Kecamatan Payung Sekaki hinggo bakambang biak sampai kini."}
{"id": "326563", "revid": "577", "url": "https://min.wikipedia.org/wiki?curid=326563", "title": "Paragede jaguang", "text": "Paragede jaguang marupokan makanan nan mandapek tampek khusus jo masyarakaik Padang Panjang. makanan ko bisa ditamui di sapanjang jalan lintas Sumatera Barat jo pasa-pasa di Padang Panjang. Biasonyo, panjojo paragede jaguang manjojoan makanan ko ka panumpang bus atau kendaraan umum nan malinteh di jalan lintas Sumatera Barat. Katiko bus atau kendaraan umum baranti untuak istirahaik atau maisi bensin, banyak panjojo paragede jaguan nan naiak ka dalam untuak manjojoan galehnyo. Di Lambah Anai nan marupokan jalan lintas Padang-Bukittinggi, ado nan namonyo Pangkalan Paragede. Satiok bus atau kendaraan umum biasonyo baranti sabanta sabalum malanjuikan perjalanan. kalau dari arah Bukiktinggi-Padang bisa ditamui pangkalan paragede ado di jalan lintas di Padang Panjang.\nBahan utamo untuak mambuek paragede jaguang adolah jaguang manis, tapuang tarigu, batang saladari nan diirih, daun bawang nan diirih, marica bubuak, garam jo gulo sacukuiknyo. kudian ditambah talua, lado merah, bawang merah jo bawang putiah sacukuiknyo. Caro mambueknyo, saluruah bahan nan sasuai agaknyo dialuihan sudah tu aduak manjadi ciek adonan. Kudian adonan tu digoreng jo minyak labiah kurang salamo limo minik. Biasonyo adonan dibantuak sagadang sendok makan. Paragede jaguang ko, lamaknyo dimakan pas masih angek-angek."}
{"id": "326564", "revid": "8038", "url": "https://min.wikipedia.org/wiki?curid=326564", "title": "Mamukek", "text": "Mamukek adolah manangkok ikan jo pukek. sadangkan pukek artinyo jala gadang dan panjang untuak manangkok ikan. Mamukek marupokan caro tradisional nalayan di kawasan puruih dalam manangkok ikan di lauik. Subuah hari, nalayan barangkek malauik jo biduak, katiko alah manamuan tampek yang dipakiroan ado banyak ikan. Setelah itu nelayan baliak ka pantai. Nalayan manarik jala secara taratur dan bagantian. jala yang tadi di tebar ditarik oleh sapuluah urang nalayan dari duo sisi di tapi pantai. nalayan yang ado di posisi paliang nbalakang maju kamungko, samantaro yang di mungko akan barado di pasisi kaduo, demikian taruih sacaro bagantian sampai salasai. proses panarikan jala balangsuang salamo duo jam, tagantuang jauah jala di taba. hasil mamukek langsuang di jua ka masyarakat yang alah mangantri. "}
{"id": "326566", "revid": "73", "url": "https://min.wikipedia.org/wiki?curid=326566", "title": "Kalau Tak Untung", "text": "Kalau Tak Untung (ejaan lamo: \"Kalau Ta' Oentoeng)\" adolah novel Indonesia nan ditulih dek Sariamin Ismail. Novel iko ditabikan patamo kali dek Balai Pustaka pado tahun 1933 dan tacatat sabagai novel patamo nan ditulih dek panulih padusi Indonesia. Dalam novel iko, Sariamin manggunoan namo pena Selasih.\n\"Kalau Tak Untung\" bacarito tantang kasiah indak sampai antaro Rasmani jo Masrul. Rasmani indak dapek hiduik basamo jo kakasiahnyo, Masrul, dek taalang adat. Tema saroman iko hampiang samo jo novel-novel Balai Pustaka lain pado masonyo.\nLatar balakang.\nSariamin Ismail adolah saurang guru lulusan Meisjes Normaal School (MNS), sakolah guru khusus padusi di Padang Panjang. Inyo alah banyak manulih artikel, cerpen, jo puisi di surek kaba. Tulisan patamonyo dimuek di majalah \"Assyaraq\", majalah Persatuan Guru Padusi di Padang pado Mei 1926. Hasil nan inyo dapek dari manulih inyo jadian sabagai tambahan panghasilan.\nSalain aktif manulih, Sarimain ikuik di banyak organisasi nan acok bapolitik. Keaktifan Sariamin iko ruponyo manjadi ancaman, sahinggonyo inyo mamutuskan manulih mamakai namo samaran. Inyo parnah mamakai namo Seleguri, Sri Gunung, Sri Tanjung, Ibu Sejati, Bundo Kanduang, jo Mande Rubiah.\nNaskah \"Kalau Tak Untung\" salasai inyo tulih pado 1933. Inyo mangiriman naskahnyo ka Balai Pustaka dek katuju jo honor gadang nan diagiah dek panarbit. Namun, Sariamin indak manggunoan namo samaran nan parnah inyo pakai sabalunnyo, malainkan manggunoan namo samaran baru, yakni Selsaih. \"Kalau Tak Untung\" barasia ditarimo dek Balai Pustaka dan manjadian Sariamin sabagai saurang pangarang padusi patamo nan manembus Balai Pustaka.\nCarito singkek.\nRasmani alah bakawan dakek jo Masrul sajak ketek hinggo timbua raso cinto nan tabaok sampai mereka tumbuah dewasa. Sayangnyo, sistem kamasyarakatan atau adat nan balaku, indak maagiah jalan mereka untuak manjalin hubungan ka janjang parkawinan. Dek gaeknyo, Masrul alah dijodohan jo Aminah, saurang padusi nan indak dapek mambaco jo manulih.\nSamantaro Rasmani bakarajo sabagai guru, Masrul pai marantau mancari karajo. Di rantau, Masrul masih bakirim surek jo Rasmani. Inyo baarok Rasmani sudi maajaan kapandaian mambaco jo manulih ka Aminah. Ruponyo, sangkek di rantau, Masrul alah manikah jo padusi banamo Muslina. Hal iko mambuek Rasmani makan hati. Namun, kudian Masrul mancaraian Muslina dan bakirim surek ke Rasmina manyatoan kainginannyo untuk hidup basamo. Pado akhia carito, Rasmani alah tahu bahasonyo Masrul masih cinto ka inyo dan bajanji untuak mampaistrinyo, tetapi inyo labiah dulu maningga.\nTema.\nTakah kabanyakan novel Balai Pustaka pado masonyo, \"Kalau Tak Untung\" ikuik maangkek tema kawin paso jo konflik antargenerasi. Lewat novel iko, Sariamin mangkritik budayo manjodohan anak jo orang nan alun dikenal samo sakali. Salain itu, Sariamin maagih pandangannyo tantang pantiangnyo pandidikan bagi anak padusi. Hal itu tampak pado panggambaran tokoh Rasmani.\nManuruik anulih Sri Rahaju Prihatmi, walaupun sacaro tema indak ado nan baru pado \"Kalau Tak Untung\", Sariamin dalam karya iko pandaoi mamikek pambaco.\nTanggapan.\nLewat \"Kalau Tak Untung\", Sariamin mandapek sorotan jo pujian. Pamarhati sastra Jacob Sumardjo manyabuik novel iko alah maantaan Sariaman manjadi pujangga padusi Indonesia nan patamo.\nManuruik kritikus sastra H.B. Jassin, \"Kalau Tak Untung\" punyo kakurangan dari segi panokohan. Manuruik inyo, panggambaran tokoh \"Kalau Tak Untung\" talampau balabiahan. Novel iko maadokan tokoh protagonis nan apobilo elok, elok bana, malawan tokoh jaek nan apabilo jaek, jaek bana. Adapun nan dipuji dek Jassin, adonyo gambaran baa psikologi tokohnyo sacaro jaleh, walaupun ado pulo nan indak."}
{"id": "326567", "revid": "12718", "url": "https://min.wikipedia.org/wiki?curid=326567", "title": "Dargah Haji Ali", "text": "Dargah Haji Ali adaloh situs makam nan disucian jo musajik nan talatak di sabuah pulau ketek di lapeh pantai Worli, bagian salatan Kota Mumbai, India. Tampek iko tanamo sabagai tampek mandoa dek umaik Muslim di India. Di siko, bamakam Haji Ali Shah Bukhari, tokoh tarekat nan manyiarkan Islam di Mumbai. Lataknyo nan dakek dari pusek kota mambuek objek iko tanamo pulo sabagai tampek wisata di Mumbai.\nDargah Haji Ali dibangun pado tahun 1433. Bangunannyo dibuek mode tarapuang di ateh aia. Manuruik lagendanyo, Haji Ali maningga sangkek naik haji di Makkah, tapi mayiknyo tabaok atau hanyuik ka lauik inggo sampai ka pantai di Mumbai. Tampek bangunan iko barado dipacayo sabagai tampek tadampanyo mayik Haji Ali.\nLagenda.\nDargah Haji Ali dibangun pado 1431 untuak mangana suara padagang Muslim nan kayo, Sayyed Pir Haji Ali Shah Bukhari. Barasa dari Bukhara di Uzbekistan kini, Bukhari malakuan parjalanan kaliliang dunia pado awal hinggo abaik ka-15, sabalun manatap di Mumbai kini iko. Inyo manyarahan sadoalah harato dunianyo, sabalun inyo barangkek ka Makah untuak naiak haji.\nPamelokan.\nMusajik iko ditagakan pado 1431. Sajak didirian, bangunan iko hanyo duo kali kanai pelokan sacaro besar-besaran, yaitu pado 1960 jo 1964. Lataknyo nan tarapuang di tapi lauik mambuek fisik bangunan taruih-manaruih takikih dek angin garam.\nPado Oktober 2008, dilakukan panambahan bangunan, yaitu pado makam. Makam diparancak jo marmer putiah nan didatangan dari Makrana, Rajasthan, tampek asa marmer nan samo pado Taj Mahal.\nPangunjuang.\nKompleks Dargah Haji Ali manjadi tujuan ziarah dek pangunjuang Muslim maupun untuak wisata. Pangunjuang nan baziarah biasonyo mandoa di sakitar area makam jo baibadah di dalam area musajik. Saindaknyo, satiok ari ado 10.000 sampai 15.000 urang bakunjuang ka siko. Jumlah iko maningkek hinggo 20.000 sampai 15.000 pado Kamih, Jumaik, jo Ahaik. \nPangunjuang padusi sempat ditagahan masuak area musajik dek panjago Dargah Haji Ali atau disabuik wali. Aturan iko diberlakukan pado Juni 2012. \"Haji Ali for all\", garakan feminis nan ditabuah dek Bharatiya Muslim Mahila Andolan jo Bhumata Brigade manantang larangan tasabuik dan maajuan gugatan ka pangadilan ateh dasar kasetaraan gender. Pado 26 Agustus 2016, Pangadilan Tinggi Bombay mangabulan gugatan \"Haji Ali for all\". Panjago Dargah Haji Ali akhianyo sacaro resmi mancabuik aturan nan managahan padusi masuak ka area musajik. Kaputusan iko balaku sajak 29 November 2016."}
{"id": "326569", "revid": "12718", "url": "https://min.wikipedia.org/wiki?curid=326569", "title": "Pantai Tan Sridano", "text": "Pantai Tan Sridano marupokan salah satu pantai nan ado di Pasisia Selatan, tapeknyo di Kenagarian Taluak, Kecamatan Batang Kapas. Pantai iko talatak di pasisia Samudera Hindia Pulau Sumatera. Lataknyo strategis karano barado di jalan lintas Sumatera, sahinggo gadang paluang untuak manjadikan tampek ko objek wisata jo dikunjuangi banyak urang. Pantai Tan Sridano iko ditumbuahi banyak batang pinus, salain itu antaro batang pinus tadapek muaro ayia pasang nan manambah karancakkan pantai ko. Pantai Tan Sridano dapek dijangkau manggunokan kandaraan sakitar 40 minik dari Painan. Lokasi Pantai Tan Sridano barado di sampiang jalan lintas Sumatera bagian barat, Padang - Bengkulu, akses masuak ka pantai ko di simpang SMPN 1 Taluak.\nPantai Tan Sridano diresmikan partamo kali jo pamuko nagari basamo Bupati Pesisir Selatan, Hendra Joni, pado 23 Juli 2016. Acara ko dibantu jo Mahasiswa KKN-PPM UNAND, acara peresmian ko diisi jo babagai kesenian tradisional. Sairiang pakambangan waktu, alah banyak sarana jo prasarana nan tabangun di pantai ko, sarupo cafe, wahana pamainan, jo lain-lain. \nNamo Tan Sridano pun ado pulo sajarahnyo, namo ko di ambiak dari namo panglimo nan bajasa bagi Nagari Taluak. \nSejarah Tan Sridano.\nDahulu di Sumatera Barat ado 118 jumlah karajaan. Dari banyak karajaan tu, 18 karajaan barado di Kabupaten Pasisia Selatan. Diantaranyo, Karajaan Banda Sapuluah, Lumbung Ameh, Sei Nyalo, Puluik-puluik, Painan, Kesultanan Inderapura, sarato Lunang jo Silaut nan dipanggia dengan Rajo Alam. Di Karajaan Banda Sapuluah lahialah anak nan banamo Tan Sridano. Tan Sridano bagala Burhanudin. Baliau adolah Panglimo Karajaan Alam Surambi Sei Pagu nan tapak landainyo Banda Sepuluh.\nKarano kekuatannyo, Tan Sridano bajasao bana kapado daerah ko. Sabab baliau alah berhasil mausia para parompak di perairan Banda Sapuluah. Baliau sabagai pambela jo ka amanan wilayah. Wakatu tu, Banda aratinyo koto dagang nan bakambang malalui perairan laut."}
{"id": "326571", "revid": "12718", "url": "https://min.wikipedia.org/wiki?curid=326571", "title": "Nepenthes rajah", "text": "Nepenthes rajah adolah spesies tumbuahan pariuak karo. Biaso tumbuah pado tanah lambok sarato banutrisi randah jo katinggian 1.500\u20132.600 mdpl. Spesies ko marupokan spesies paliang gadang diantaro tumbuahan pariuak karo dan juo di antaro sadoalah tumbuahan pamakan sarangga lainnyo. Binatang nan biaso dimangsonyo adolah samuik atau karanggo, tapi panah pulo ditamukan mancik nan alah satangah cerna dalam pariuaknyo.\"\" Tumbuahan ko marupokan tumbuahan pamakan sarangga asali Gunuang Kinabalu jo Gunuang Tambayukon di Sabah, Malaysia. Dek area tumbuahnyo nan tabateh, pariuak karo jinih ko didaftaran sabagai spesies tarancam punah dek \"International Union for Conservation of Nature\" (IUCN). \" \n\"N. rajah\" partamo kali ditamukan dek Hugh Low pado taun 1858 nan kudian dideskripsikan dek Joseph Dalton Hooker, nan maagiah namo tumbuahan ko manuruik gala nan disandang James Brooke sangkek tu, yaitu Rajo Kulik Putiah Sarawak partamo (\"White Rajah of Sarawak\"). Sajak panamuan tu, tumbuahan ko manjadi tumbuahan koleksi dek urang-urang kayo gadang dek parawatannyo nan cukuik maha.\"\" Nepenthes rajah manjadi tanamo pulo sabagai tanaman paliang gadang dek panah tasuo nan ukurannyo mancapai panjang 41 cm jo leba 20 cm nan dapek manampuang inggo 3,5 liter aia.\"\"\nPanamoan.\nNamo tumbuahan ko partamo kali diagiah Joseph Dalton Hooker pado taun 1859 subagai tando horomaik ka Rajo Kulik Putiah Sarawak (\"White Rajah of Sarawak\") partamo yaitu Sir James Brooke. \"Rajah\" dalam panamoan binomial tumbuahan ko barasa dari bahaso Malayu \"raja\" (Minang: \"rajo\") sainggo sacaro harafiah \"Nepenthes rajah\" aratinyo \"Rajo Pariuak Karo\". Samantaro panamoan umum dalam bahaso Inggirih ado banyak ragamnyo, di antaronyo \"Rajah Brooke's Pitcher Plant\" (Pariuak Karo Rajo Brooke) atau \"Giant Malaysian Pitcher Plant\" (Pariuak Karo Gadang Malaysia).\nKarakteristik tumbuahan.\n\"Nepenthes rajah\" marupokan tumbuahan nan mulonyo tumbuah di ateh tanah nan kudian sairiang tumbuahnyo marambat jo mamanjek batang pohon nan ado di dakeknyo sainggo dapek manunjang tagaknyo. Diameter batang dari tumbuhan ko kiro-kiro \u226430\u00a0mm dan dapek mancapai panjang inggo 6 m, walau saketek nan diateh 3 m. Rono dari pariuaknyo adolah coklat galok dalam baragam paduan rono.\"\"\nDaun.\nUrek \"N. rajah\" sangaik laweh sebanyo, walau baitu urek tumbuhan ko tatanam dangka bak cando pariuak karo lainnyo. Dari ureknyo tumbuah batang nan marambat sarato mahasiakan daun di sapanjangnyo. Daun \"N. rajah\" sangaiklah khas jo ukuran nan gadang. Dari ujuang daun, barubah manjadi sulua-sulua (\"tendril\") panjang atau pendek. Di ujuang sulua ado tuneh ketek nan bisa bakambang manjadi parangkap sarangga. Jadi, pariuak nan manjadi bagian khas satiok tumbuahan pariuak karo barasa dari modifikasi daun.\"\"\nBagian masih ijau sabalun mambantuak sulua adolah bagian nan paliang manyarupoi daun pado umumnyo dan bagian nan ijau ko disabuik \"lamina\" atau alai daun. Pamukoan daunnyo kasa jo tapian nan bagalombang, sarato bantuak daun nan \"peltate\" (mampunyoi pangka daun nan mambuleh sarato agak cakuang dek di patangahan bagian buleknyo tahubuang jo tangkai daun) jo lonjong inggo lanset. \"Lamina\" dapek mancapai panjang 80 cm jo leba 15 cm. ko Ado tigo inggo limo urek-urek vena daun nan bajalan pado tiok sisi lamina dan bacabang inggo ka tapi daun. Sabalun mancapai bagian puncak lamina (agak &lt;5 cm) ado pamanjangan sulua nan bisa mancapai 50 cm nan kudiannyo ka barubah manjadi pariuak.\"\"\nPariuak.\nPariuak \"N. rajah\" tadiri ateh babarapo bagian. Bagian paliang ateh nan manyarupoi payuang disabuik panutuik atau \"operculum.\" Panutuik ko baguno untuak maalau tampieh aia ujan sainggo isi pariuak indak talampau panuah dan rusak. Kudian ado bagian muluik pariuak nan kareh manyarupoi bibia disabuik sabagai \"peristome\". Turun dari bagian bibia pariuak, ado sapasang sayok nan lakek dari bagian bawah bibia pariuak inggo bawah dindiang lua pariuak. Sayok ko baguno untuak maarahan sarangga nan di ateh tanah untuk masuak ka dalam pariuak. Pariuak \"N. rajah\" tabagi duo jinih. Ado pariuak jinih \"randah\" atau \"tanah\" nan paliang banyak jinihnyo. Pariuak randah ko manapak di tanah sarato mampunyoi ukuran nan sangaik gadang, baragam paduan rono, jo bantuak nan agak mambulek talua. Ukuran bisa mancapai 40 cm nan dapek manampuang inggo 3,5 liter aia jo 2,5 liternyo adolah cairan cerna. Walau baitu rato-rato anyo sampai 200 ml. Pado pariuak randah, sulua malakek dibagian muko pariuak.\"\"\nUkuran paliang gadang nan dilaporkan sampai kini adolah nan ditamukan pado 26 Maret 2011 yaitu sapanjang 41 cm.\"\" Saingan N. rajah soal ukuran pariuak antaro lain \"N. merrilliana, N. truncata,\" jo bantuak basa dari \"N. rafflesiana.\" Walau baitu, \"N. rajah\" mampunyoi rono nan khas kok dibandiangan jo pariuak karo lainnyo. Rono pariuaknyo nyato bedanyo jo bagian tumbuahan nan lain nan ijau kakuniangan. Rono bagian lua pariuak baragam dari sirah inggo kaunguan, sadangkan bagian dalam dari ijau limau inggo kaunguan. \"\" \nJinih kaduo dari pariuak N. rajah adolah pariuak \"tinggi\" atau \"gantuang\". Pariuak tinggi lataknyo indak di ateh tanah tapi manggantuang di udaro. Mampunyoi ukuran nan labiah ketek daripado pariuak randah sarato rononyo nan kurang baragam. Pabedaan lainnyo yaitu pado sulua nan lataknyo agak ka balakang sarato sayok nan mulai indak ado. Pariuak tinggi digunokan untuak mamarangkap sarangga tabang. Pariuak nan ko biaso muncua pado tumbuahan nan alah gadang. Walau baitu, pariuak tinggi pado \"N. rajah\" labiah jarang tasuo.\"\"\nBibia pariuak (\"peristome\") \"N. rajah\" mampunyoi ciri khas khas dibandiang pariuak karo lainnyo. Ciri khasnyo talatak pado bantuaknyo nan leba sarato bagarigi tajam di tapi luanyo. Ado bagian nan manonjol-nonjol dan manjadi rusuak dari bibia pariuak. Dari bagian bibia paliang randah, bajalan sapasang sayok nan manuruni dindiang pariuak inggo malakek ka sulua.\"\" \nCiri khas lainnyo adolah pado payuang pariuaknyo. Payuang pariuaknyo (\"operculum\") gadang mambantuak gobah. Bantuaknyo condong mambuek, jo ado urek di kaduo sisinyo.\"\" Di bagian lakangnyo ado taji nan baukuran 20 mm dan indak bacabang.\"\"\nN. rajah dikataui juo mampunyoi kelenjar nektar nan sangaik gadang nan manutuik pariuaknyo. Hal iko mambedakannyo jo pariuak baruak lainnyo. Di bagian dalamnyo, dapek mancapai 300 inggo 800 kelenjar/cm\u00b2.\"\"\nBungo.\nNepenthes rajah dapek babungo sapanjang taun. Bungo-bungo \"N. rajah\" tumbuah dalam sarumpun bungo. Rumpun bungo muncua dari pucuak batang utamo, tumbuah inggo sapanjang 80 cm, bahkan ado pulo nan bisa mancapai 120 cm.\"\" Pado satiok rumpun N. rajah hanyo mampunyoi ciek kelamin bungo. Bungo N. rajah juo dilaporkan mahasiakan aroma gulo nan kuek sarato barono kuniang kacoklatan. Satiok bungo nan tumbuah dapek babuah jo buah nan dihasiakannyo baukuran 10-20 mm jo rono oranye kacoklatan.\"\"\nEkologi.\nSeba tumbuah \"Nepenthes rajah\" ko tabateh pado Gunuang Kinabalu jo Gunuang Tambayukon, nan kaduonyo basabalahan sarato masuak dalam Taman Nasional Kinabalu, Sabah, Malaysia. Gunuang Kinabalu marupokan gunuang tatinggi di Pulau Kalimantan jo tatinggi sa-Malaysia jo katinggian 4.095,2 mdpl. Gunuang Kinabalu tabatuak dari struktur granit padek. Pado lereang bawahnyo tasusun dek batu-batu pasia dek bantuakan pasian lauik 35 juta taun nan lewaik. Sadangkan di bagian salilik gunuang nan labiah tinggi banyak tasusun dari tanah ultramafik atau tanah serpentin nan banyak kanduangan logam barek sarupo nikel jo kromium sarato tanah nan kurang nutrisi cando pado tanah subua biaso. Namun, di bagian ko banyak basarobok tumbuahan-tumbuahan langka nan asali kawasan ko. Samantaro Gunuang Tambayukon adolah gunuang tatinggi katigo di Malaysia nan punyo katinggian inggo 2.579 mdpl. Gunuang ko ado di sisi utara dari Gunuang Kinabalu.\n\"Nepenthes rajah\" marupokan tumbuahan gunuang nan tumbuah pado katinggian 1.500\u20132.600 mdpl. Pado katinggian tasabuik dapek tajadi parubahan suhu nan sangaik bajauahan. Pado kondisi siang bisa manjadi sangaik angek apolai kok indak barawan dek pancayoan matoari nan sangaik intens. Samantaro manjadi talampau dingin di malam ari dek paningkekan kalambaban udaro (dapek barubah dari 65\u201375% manjadi 95%).\nPado kaduo gunuang tasabuik, \"Nepenthes rajah\" tumbuah di ateh tanah balogam barek cando nikel jo kromium nan biasonyo manjadi tubo untuak banyak tumbuahan. Tananhnyo kayo jo magnesium sarato alkalin. Pado kaadaan iko, \"N. rajah\" dapek batahan iduik, sainggo indak baitu banyak punyo pasaiang di tampeknyo tumbuah. Dipakirokan 16% tanah di Taman Nasional Kinabalu marupokan tanah balogam barek. Salain \"N. rajah\", adopulo spesies pariuak karo lainnyo nan bisa tumbuah yaitu \"N. \u00d7 alisaputrana\" jo \"N. villosa.\"\nSimbiosis.\nKarnivora.\nNepenthes rajah adolah tumbuahan karnivora. Makanan utamonyo adolah sarangga sarupo samuik atau karanggo,\"\" adopulo binatang ketek lain sarupo koncek, cicak, bingkaruang ketek, jo buruang. Mungkin untuak binatang ketek labiah dek kondisi binatang tasabuik sadang mancari tampek balinduang atau dek sakik.\"\" Di lua itu, panah pulo dilaporkan mamalia takuruang di dalam pariuaknyo sarupo mancik jo tupai. Ado duo laporan pangamatan soal mancik nan ikuik tabanam, yiaut pangamatan partamo di taun 1862 dek Spenser St. John, nan mangawani Hugh Low untuak duo kali pandakian,\"\" dan ciek lai di taun 1988 dek Anthea Phillipps jo Anthony Lamb.\"\" Samantaro pado taun 2011 ado laporan soal tupai gunuang nan takuruang.\"\"\nMutualisme jo mamalia.\nTupai gunuang (\"Tupaia montana\") jo mancik utan kinabalu (\"Rattus baluensis\")\"\" marupokan duo mamalia nan acok dilaporkan punyo hubuangan basilabo jo \"N. rajah\". Pado bagian bawah payuang pariuak \"N. rajah\" ado nektar sabagai makanan untuak tupai jo mancik. Jarak antaro payuang pariuak jo bibia pariuak dinilai sasuai jo panjang tubuah kaduo mamalia ko. Salamo makan, tupai biasonyo buang aia gadang pulo, dan kotoran nan dihasiakan masuak ka dalam pariuak dan manjadi cadangan nitrogen untuak \"N. rajah\".\"\" Antaro tupai jo mancik punyo jam makannyo surang-surang. Dilaporkan baso tupai mangunjuangi \"N. rajah\" katiko siang ari, sadangkan mancik pado malam ari.\"\"\nBinatang iduik dalam pariuak.\nWalau tanamo sabagai tumbuahan pamakan binatang, pariuak karo N.rajah bisa manjadi tampek balinduang dek babarapo binatang ketek. Hal iko disabuik jo istilah \"infauna\". Manuruik Clarke hubuangan binatang-binatang ko jo \"N. rajah\" alun lai jaleh.\"\" Adopulo serangga nan hanyo bisa iduik di dalam pariuak karo, indak bisa di tampek lain. Binantang atua sarangga cando iko disabuik sabagai \"nepenthebionts\".\"\" Contoh nepenthebionts nan tanamo adolah rangik \"Culex rajah\" jo \"Toxorhynchites rajah.\" Kaduo rangik ko batalua jo iduik manjadi larva (jentik-jentik) di dalam pariuak \"N. rajah\". Hal iko partamo kali dilaporkan dek Masuhisa Tsukamoto taun 1989, manuruik tamuan larva nan inyo dapek sajak tigo taun sabalunnyo. Dari pangamatannyo ditamukan baso larva-larva nan iduik balampih jo \"Vorticella\" nan manyarupoi protozoa. Namun, alun dikataui bana apokah \"N. rajah\" talibaik dalam pamindahan panyakik dek manjadi tampek balinduang rangik atau indak.\nAmo.\nAdo masonyo babarapo binatang manjadi amo untuak \"N. rajah\" dapek batahan iduik. Kadang, \"N. rajah\" disarang dek sarangga-sarangga nan mamakanan bagian daunnyo jo lapisan dindiangnyo. Ado pulo, binatang mamalia lainnyo sarupo baruak nan kadang-kadang mangoyak pariuak \"N. rajah\" untuak mancari makan dari dalamnyo."}
{"id": "326572", "revid": "12718", "url": "https://min.wikipedia.org/wiki?curid=326572", "title": "Klindamisin", "text": "Klindamisin adolah sajinih ubek antibiotik turunan dari eritromisin nan masuak dalam golongan makrolida. Antibiotik ko dipakai untuak malawan infeksi barek nan disababkan dek bakteri anaerob atau pun bakteri aerob sarupo streptokokus, stafilokokus, pneumokokus, sarato protozoa. Panyakik-panyakik nan biasonyo diubek jo ubek ko antaro lain infeksi tulang, infeksi sandi, infeksi paradangan panggua (\"pelvic inflamatory disease\"), radang tabuang angok (\"faringitis\"), infeksi talingo tangah, radang paru (\"pneumonia\"), inggo masalah kulik sarupo jirawek (akne). Klindamisin dapek pulo dijadikan ubek panagah muncua (profilaksis) panyakik radang jantuang (endokarditis) ataupun pangganti ubek penisilin pado urang nan alergi jo penisilin. Klindamisin tasadio dalam bantuak ubek minum kapsul (oral), suntik (intravena), jo oles (topikal) pado pamukaan kulik.\nIndikasi.\nKlindamisin dipakai pado pasien nan tainfeksi bakteri \"Staphylococcus aureus\", \"Streptococcus viridans\", \"Streptococcus pneumoniae\", \"Streptococcus pyogenes\", jo \"Actinomyces israelli\". Salain itu, klindamisin aktif pulo untuak manyarang bakteri \"Bacteriodes fragilis\" sarato anaerobik lainnyo. Walau baitu, klindamisin tatap dipatimbangkan hanyo untuak infeksi barek atau sangaik barek dek ado efek sampiang kolitis pseudomembranosa nan marupokan infeksi bakteri lain.\nSalain dapek dipakai untuak malawan bakteri, klindamisin dapek dipakai pulo untuak malawan parasit protozoa, sarupo \"Plasmodium fasiparum\". Parasit ko marupokan panyabab malaria. Klindamisin diagiah dalam bantuan kombinasi jo klorokuin atau kuinin nan ekfektif gunonyo untuak pasien anak. Dalam bantuak kombinasi jo kuinin, manjadi piliahan untuak padusi nan manganduang utamonyo di daerah nan alah resisten jo klorokuin. Walau baitu, alah ado Plasmodium falciparum nan resisten jo klindamisin bak cando nan ditaliti di urang Amazon Peru.\nEfek sampiang.\nEfek sampiang umum nan muncua dek klindamisin antaro lain mual, muntah, ruam sirah, raso indak nyaman di paruik, jo gangguan ginjal. Diare dilaporkan tajadi pado 2-22% pamakai ubek ko. Bisa pulo tajadi kaluahan kolitis pseudomembranosa nan ditandoi jo damam, padiah di paruik, diare badarah, jo adonyo lendir pado feses. Gejala-gejala ko dapek muncua salamo terapi jo ubek ko atau bapakan-pakan sasudah terapi. Kok dipareso jo manaropong ka dalam paruik (prostoskopi) ka tampak adonyo lapisan-lapisan (membran) putiah kakuniangan pado pamukaan usus gadang (kolon). Kaluhan kolitis dilaporkan muncua pado 0,1--10% pasien. Hal iko disababkan dek toksin nan dihasiakan dek bakteri \"Clostridium difficile.\" Bakteri ko sabananyo bukan bakteri nan biaso ado di usus (flora normal). Panyakik ko disabuik juo sabagai kolitis psudeomembranosa tarasosiasi jo antibiotik (\"antibiotic-associated pseudomembranosa colitis\") dek biaso muncua pado pasien nan kabanyakan diagiah antibiotik, khususnyo klindamisin. Ubek musti diantian pamakaiannyo kok gejala diare atau kolitis tu lah muncua dan dapek diganti jo ubek lain, sarupo vankomisin atau metronidazol.\nSediaan.\nKlindamisin tasadio dalam bantuak ubek minum, ubek suntik, jo ubek pamakaian lua. Ubek minum klindamisin tasadio dalam bantuak kapsul jo dosis 75, 150, jo 300 mg. Pado anak-anak ubek tasadio dalam bantuak suspensi (larutan) minum 75mg/5mL. Namun, anak-anak kurang katuju dek baunnyo. Pado pamakaian suntik, baiak untuak suntikan vena (intravena) atau suntikan otot (intramuskular), dipakai bantuak larutan klindamisin fosfat 150mg/mL dalam ampul 2 jo 4 mL. Untuak pamakaian lua, tasadio dalam bantuak gel, lotion,foam, jo krim.\nInteraksi.\nInteraksi jo ubek lain dapek babeda-beda. Pado interaksi jo eritromisin (makrolida lainnyo) atau kloramfenikol dapek mamunculan efek antagonis dek caro karajo nan samo. Samantaro jo golongan ubek paambek saraf otot (\"neuromuscular blocking drugs\") sarupo vekuronium, dapek mampalamo maso karajo ubeknyo.\nCaro karajo.\nKlindamisin marupokan ubek bakteriostatik, bakarajo jo maambek pambuatan (sintesis) protein bakteri pado tingkek ribosom 50S sainggo pakambangbiakan bakteri dapek taranti. Klindamisin juo dapek manjadi bakterisidal (mambunuah bakteri) bagantuang pado konsentrasi ubek, bakteri, sarato lokasi infeksi.\nRute masuak ubek klindimisin nan babeda juo mahasiakan daya serap tubuah nan babeda. Pado rute oral (muluik), ubek ampia dapek taserap panuah. Ubek ko pun indak tapangaruah jo makanan dalam lambuang. Kadar puncak ubek ko tacapai dalam wakatu 1 jam jo rute oral, sadangkan jo rute suntik (intramuskular) dicapai dalam satu inggo tigo jam. Samantaro untuak wakatu paruah dapek mancapai 2-3 jam dan samakin panjang pado pandarito gangguan ginjal atau hepar.\nKlindamisin dapek taseba laweh ka babagai cairan tubuah, tulang, jo jaringan. Namun, indak dapek masuak sampai ka cairan serebrospinal (\"cerebrospinal fluid\"), di utak atau sumsum tulang balakang, walaupun sadang tajadi infeksi selaput utak (meningitis). Di dalam tubuah, 90% klindamisin ka tarikek jo protein albumin sainggo basamo aliran darah dapek pulo malalui sawar plasenta antaro mandeh jo janin pado padusi nan manganduang.\nKlindamisin maalami metabolime di hepar sainggo pandarito gangguan hepar musti labiah baelok-elok dalam pamakaiannyo. Kudian klindamisin dikaluakan dari tubuah sabagian gadang malaui urin jo saketek nan malalui ampadu. Hanyo 10% klindamisin nan tabuang dari tubuah."}
{"id": "326574", "revid": "12718", "url": "https://min.wikipedia.org/wiki?curid=326574", "title": "Rain Chudori", "text": "Rain Chudori () marupoan panulih, translator, aktris, dan pandiri jo kurator di penerbit initiative, Comma books nan dibawahi dek panabik Kepustakaan Populer Gramedia. Inyo lahia dari pasangan jurnalis, Leila S. Chudori jo Yudhi Soerjoatmodjo. Pado umua14 taun, inyo alah manulih carito pendek pakai basa Inggris. Karya nan pernah ditulihnyo yaitu \"Monsoon Tiger and Other Stories\" (2015), \"Imaginary City\" (2017), jo \"Biru dan Kisah-Kisah Lainnya\" (2018). Salain itu, inyo parnah main di film \"Rocket Rain\" (2013), \"Sleep Tight Maria\" (2014), jo \"Galih dan Ratna\" (2017).\nLatar balakang.\nRain Chudori besar keluarga yang kapanulisan latar belakang dan jurnalisme. Leila S. Chudori, induaknyo, saurang panulih dan wartawan \"Tempo\". Ayahnyo, Yudhi Soerjoatmodjo, adolah salah satu potografer dan esais. Angkunyo pulo, Muhammad Chudori, parnah menjadi pemimpin redaksi di kantor berita nasional Antara jo salah satu pendiri dari The Jakarta Post\".\"\nDek karanao barado di lingkungan kaluarga nan panulih, Rain alah mambaco karya pangarang dunia Raymond Carver, Patrick Modiano, jo Anton Chekhov nan tapangaruah dek ayahnyo James Joyce jo J.D. Salinger nan tapangaruah dek induaknyo. Penerimaan oleh ayah dan karya-karyanya \"Anna Karenina\" karya Leo Tolstoy Karena isi dari \"berat\", sainggo inyo mungkin bapikia bahwa penulis bisa mambuek dunia mereka sendiri dalam pikiran.\nKarakteristik karya.\nDi usianyo nan masih belia, Rain manabikan \"Monsoon Tiger and Other Stories\" nan bacarito lika-liku kahidupan perempuan. Saat panulih remaja sausianyo mungkin bacarito tantang cinta monyet. Tema-tema nan diangkek Rain ko cukuik dewasa untuak usianyo, sarupo panikahan nan hancua jo ndak tasalamek an, ado pulo tantang panantian akan ayah nan indak kunjuang datang. Kesepian, kesendirian, jo kainginan basamo seseorang, baik itu orangtua, teman, atau kekasih, banyak muncua dalam karya cerita pendek Rain.\nJikok banyak karya anak mudo identik jo pencarian cinto, maka Rain alah sampai ka tahap dima cinto indak manjadi alasan pantiang untuak manyatuan duo individu. Dalam cerita pendeknyo Rain mambuek tokoh-tokoh di caritonyo diadoakan jo kanyataan pahik takaik iduik, sarupo manyadari hancuanyo dunia, harapan, atau bahkan kahilangan rumah tinggal.\nLiwaik karyanya, Rain mengidentifikasian dirinyo sabagai seorang feminis jo mancaritoan baa rasonyo manjadi padusi mudo nan iduik di zaman nan babedo jo era Kartini, tapi tatok diadoan jo kasulitan nan masih relevan sapanjang zaman.\nKarier kapanulisan.\nRain Chudori mamulai karier panulisannyo pado tahun 2009, maso tu inyo barusia 14 taun. Rain manulih 40 carito pendek dalam basa Inggris nan tabik di babagai media jo majalah, sarupo \"Jakarta Globe\", \"the Jakarta Post\", \"Tempo English\", jo \"Whiteboard Journal\", sarato tabik di majalah lua, \"Nylon magazine\". Ciek dari banyak cerpen nan nyo buek \"Smoking with God\" jo \"Taman Gajah\"; cerpen ko masuak jo tabik dalam kumpulan tulisan , \"Monsoon Tiger and Other Stories\", nan ditabik an dek Kepustakaan Populer Gramedia (KPG) pado tahun 2015. Antologi ko dipameran di Frankfurt Book Fair 2015.\nDuo taun lapeh tu, tapeknyo pado Oktober 2017, Rain manabiakan novelnyo nan bajudul \"Imaginary City\". Novelko dipajang dalam alek Frankfurt Book Fair 2017. Ado taun 2018 inyo manabikan buku \"Biru dan Kisah-Kisah Lainnya\" nan marupoan tajamahan dari bahasa Inggris \"Monsoon Tiger and Other Stories\". Proses panarjamahan iko dikarajoannyo surang, tapi dibantuan dibantuan dek induaknyo jo Abi Dharmoyo.\nFilm jo industri sastra.\nSelain aktif manulih, Rain Chudori panah pulo manjadi pamain di babarapo film. Film partamo nan dimainannyo bajudul Rocket Rain nan disutradarai dek Sam Priambodo jo ditabikan pado taun 2013. Dalam film ko, inyo manjadi tokoh nan samo jo namonyo, Rain. Dek karano film Dari film ini, inyo mandapek nominasi Best Actress New Maya Cup 2014. Film kaduo nan nyo mainan bajudul \"Sleep Tight Maria\"; film ko disutradarai dek Monica Vanesa Jones tayang pado taun 2014. Film ko manang kompetisi film pendek festival Cinema Prancis pado 2015. Pada 2017, inyo main film Galih dan Ratna sabagai Mimi, nan disutradarai dek Lucky Kuswandian.\nRain labiah banyak manulih manggunoan bahaso Inggris, inyo mangaku alun dapek lancar manulih dalam bahaso Indonesia. Langkah Rain, manulih dalam bahaso Inggris juo ditujuan untuak manganalan sastra Indonesia ka kancah dunia, tabukti bukunyo dimaperan di ajang Frankfurt Book Fair 2017. Salain itu, Rain pulo manjadi kurator jo pandiri penerbit initiative, Comma books nan dibawahi dek panabik Kepustakaan Populer Gramedia. Di Comma books, Rain manajamahan buku Bagaimana Tuhan Menciptakan Cahaya karya Raka Ibrahim. Panabik nan nyo dirian basamo Aditya Putra tu fokus pado manabikan karya-karya anak mudo. Jinih tulisan nan tabik di Comma books sarupo puisi, cerpen, jo esai."}
{"id": "326575", "revid": "12718", "url": "https://min.wikipedia.org/wiki?curid=326575", "title": "Senja di Jakarta", "text": "Senja di Jakarta marupoan novel nan ditulih dek Mochtar Lubis. Novel iko bacarito manggambaran kaadaan masyarakaik ibu kota Jakarta tahun 1950-an. Kamalaraiak an tajadi dima-dima, korupsi marajo lelo, panyalahgunaan kakuasan jo karusakan moral tajadi dima-dima se. \"Senja di Jakarta\" atau \"Twilight in Jakarta\" marupoan novel partamo Indonesia nan babahaso Inggris. \nRiwayat penerbitan.\nPado tahun 1961, Mochtar Lubis memenuhi undangan dari IPI (International Press Institute) di Tel Aviv. Naskah novel tu di baoknyo ka konferensi tu. Kudian ditabikan naskah tu partamo kali ditabik an dalam bahaso Inggris nan ditajamahan dek Claire Holt jo judul Twilight in Jakarta pado tahun 1963. Disusul dek panarbit Vanguar di Amerika pado satahun barikuiknyo.\nSatahun sudah tu, P.H Fruithof manajamah novel tu ka dalam bahaso Belanda jo judul Schemer over Djakarta. Tahun 1965 panabik di Malaysia mabik an \"Senja di Jakarta\" sabagai carito basambuang jo ejaan Malaysia. Siap tu dibaik an dalam bantuak buku dek Pustaka Antara. \n\"Senja di Jakarta\" pado tahun 1970 akhianyo tabik jo bahaso usalinyo, ditabikan dek Badan Penerbit Indonesia Raya. Penerbitan partamo kurang mandapek respon dari pambaco. Ironinyo novel ko labiah disambuik jo dipuji di lua nagari katimbang dalam nagari. Namun, novel ko lai tembus cetakan kaduo pado tahun 1981 dalam bahasa Indonesia ditabikan dek Pustaka Jaya. Nan paliang baru, pado tahun 2009 Yayasan Obor Indonesia manabikan novel ko, manjadi kali kaduo nan ditabikan den Yayasan Obor. Salain itu, \"Senja di Jakarta\" ditajamahan pulo ka dalam bahaso Italia, Spanyol, Korea, jo Jepang. \nLatar balakang.\nMochtar Lubis marupoan sastrawan Angkatan 1960-an, inyo dikana dek manulih novel, cerpen, penerjemah, pelukis, jo marupoan seorang jurnalis tanamo. Taun 1957 Mochtar Lubis ditahan dek pemerintahan Bung Karno. Selama dalam tahanan ia menulis karya sastra. \"Senja di Jakarta\", \"Tanah Gersang\", \"Harimau! Harimau!\", serta \"Maut dan Cinta\" marupoan karya nan inyo tulih salamo di pinjaro.\nPengalaman Mochtar Lubis nan baubungan jo masalah revolusi ditulihnyo manjadi karya sastra, dalam bantuak novel jo carito pendek. Inyo manulih kulikaik buruak manusia supayo dapek dimangarati jo dirasoi dek masyarakaik. Mochtar mangakui adonyo potensi untuak maangkek masalah sosial dan politik jo maagiah tahu urang banyak malalui \"Senja di Jakarta\". Kabaradoan Mochtar di Jakarta, bukan barati inyo hanyo bacarito manganai Jakarta sajo, tapi juo keadaan Indonesia kasaluruhannyo.\nPenerbitan Senja di Jakarta mambuek Mochtar barasia maruntuhan \"pinjaro\" Soekarno, jo mambukanyo ka saluruah dunia. Novel ko manggambaran kahidupan sosial politik Indonesia ka dunia. Senja di Jakarta marupoan laporan partamo bagi dunia atas kesusastraan Indonesia. Para kritikus sastra maliek kasamoan sipek Mochar jo panulih dari negara Dunia ketiga lainnyo, bacarito manganai masalah-masalah nan umumnyo tajadi di dunia katigo.\nPanokohan dan gaya bahaso.\nNovel ko manggunoan gaya realistis, sabab carito nan ado dalam novel ko mangisahan tantang kahidupan di Jakarta jo hal-hal nan ado di dalamnyo, Sarupo kahidupan nan kayo jo nan miskin, nan politik jo kriminal, jo kaum intelektual. Dalam novel Senja di Jakarta indak ado tokoh utama jo tokoh bawahan. Sado tokoh mampunyoi paran nan samo, dikalompokan mawakili lapisan masyarakai tatantu. Dari setiap kelompok dapat dilihat tokoh mana yang agak menonjol, tetapi tidak dapat dikatakan memegang peranan penting. Berikut tokoh-tokohnya, tokoh nan barasa dari kelas bawah: Saimun, Itam, Neneng, jo Pak Ijo. Tokoh nan barasa dari kelas manangah:Sugeng, Hasnah, Idrus, jo Dahlia. Lalu, tokoh nan mawakili kalompok intelektual jo ideologinyo masiang-masiang: Pranoto, Isye, Yasrin, Ahmad, Suryono, jo Murhalim. Salanjuiknyo, tokoh dari kalompok politikus: Husin Limbara, Halim, jo Raden Kaslan. Tarakhia, golongan elit: Raden Kaslan, Fatma, jo Suryono.\nCarito singkek.\nPancaritoan dalam novel ko dimulai dari bulan Mei hinggo bulan Januari. Bab-bab di dalam novel ko ditandoi jo namo bulan, diselingi jo bab laporan kota. Nan tajadi salamo bulan Mei inggo Januari adolah masalah politik, sosial, ekonomi, jo kebudayaan. Kajadian bulan Mei sampai Juni manggambaran kahidupan Saimun jo Itam sabagai tukang sampah nan hanyo digaji lapeh untuak makan. Paristiwa kaduo kahidupan mewah Suryono baru pulang dari New York. Hinggo bulan Juli bab di novel ko manggabaran katimpangan antaro duo kehidupan ciek bagalimang harato, nan ciek lai dalam kamiskinan.\nBulan-bulan salanjuiknyo, malalui Suryono nan tokoh utamo, inyo pulo sabagai pagawa negeri. Kisah novel ko mangalia caritonyo baa anggota masyarakaik tajarek untuak babuek sagalo caro untuak manakan jo manindeh rakyaik ketek. Sahinggo nan kayo tambah bakuaso.\nRaden Kaslan adolah seorang anggota dewan Partai Indonesia nan marancanoan untuak mandirian parusahaan-parusahaan fiktif nan bakarajo dalam usaha ekspor-impor pakakeh kabutuhan rakyat. Urang nan inyo picayo manjadi pimpinan parusahaan fiktif tu anaknyo surang, yaitu Suryono nan pulo manjadi pegawai kementrian luar negeri.\nUrang barikuiknyo nan manjabar sabagai perusahaan fiktif banamo Sugeng, saurang pagawai nan salalu dituntuik dek bininyo untuak mamanuhi kabutuhan materi nan malabiahan kamampuan lakinyo, sahinggo Sugeng manarimo jabatan itu. Ado pulo Rusdi, lalaki yang indak tergiur jo sado kemewahan nan mungkin inyo dapek an. Akan tatapi, bini Rusdi, Dahlia sarupo bini Sugeng. Akhinyo inyo babuek serong samo Suryono, untuak mandapek an kainginannyo tu kutiko lakinyo indak ado di rumah.\nParusahaan ko barasia maraih kauntungan gadang, sainggo mambuek urang nan ado di dalamnyo bisa manjalani iduik bagalimang harato. Di sampiang itu banyak pulo masyarakaik nan iduik malaraik, ado Pak Iji ko bininyo nan taruih manahan lapa untuak maiduiki kaluarganyo. Neneng nan jadi wanita pekerja seks komersial karano ndak bisa manahan lapa. Mereka sadonyo iduik sudah jo taruih kakaurangan. Sadonyo itu lapek dari perhatian Raden Kaslan jo para direktur fiktif. Katimpangan itulah nan manjadi fokus pancaritoan dalam novel ko. Kahidupan rakyat nan balawananan jo kahidupan panguaso pado tahun tu.\nAdaptasi.\nPado taun 1967 novel iko diangkek ka layar lebar dek sutradara Nico Pelamonia jo Tuti Mutia Film Production tanpo adonyo parubahan judul. Adaptasi novel ko ka film manjadi salah satu novel Indonesia yang direproduksi sastra nan indak ekslusif, aratinyo proses adaptasi indak mamandang tingkek pandidikan penikmatnyo. \nTanggapan.\nH.BJassin, Kritikus Sastra tanamo panah manyabuikan novel Senja di Jakarta marupuoan novel yang memiliki jalan carito nan manarik. Sabab Mochtar mangkritik manganai kabijakan Soekarno. Namun manjadi catatan dek Jassin, Mochtar tidak sebaik katiko Jalan Tak Ada Ujung dalam gaya pancaritoaan.Senja di Jakarta tagolong novel nan banyak mandapek tanggapan dari masyarakaik pambaconyo. Ajip Rosidi dalam Ikhtisar Sejarah Sastra Indonesia (1976) mangecekan bahwa novel ko mandapek sambutan dari pers dunia, sabab manyabuikan kahidupan pulitik nan kumuah, manipulator, jo profiteur di Jakarta jo latar balakang urang bansaik. A Teeuw manyabuikan novel ko sabagia karya karya Mochtar Lubis nan aguang jo manyatakan diri dalam segi karya marupoan novel nan matang, memberikan gambaran mandalam tentang Jakarta nan korup, kacau, jo indak puno perikemanusian. "}
{"id": "326576", "revid": "577", "url": "https://min.wikipedia.org/wiki?curid=326576", "title": "Alergi telur", "text": ""}
{"id": "326577", "revid": "7250", "url": "https://min.wikipedia.org/wiki?curid=326577", "title": "Carito rakyaik Indonesia", "text": "Cerita rakyat Indonesia adolah carito di masa lampau nan barasa dari masyarakaik jo bakambang dalam masyarakaik. Carito rakyat iko biasonyo mampunyoi nilai budayo jo moral. Cerita rakyat Indonesia adolah carito nan iduk jo bakambang sacaro turun tamurun dari ciek generasi ka generasi salanjuiknyo di Indonesia. Carito yang iduik jo bakambang di sado kalangan masyarakaik Nusantara, sado lapisan masyarakaik mangana carito tu. Carito rakyaik indak punyo pangarangnyo atau anonim.Fungsi carito rakyaik salain sabagai saluran untuak mamaliaro jo manurunan buah pikiran nenek moyang nan mampunyoi carito tu, juo marupuoan cerminan alam pikiran, pandangan iduik sarato ekspresi raso kaindahan masyarakaik masyarakaik nan mampunupinyo. Itulah nan disabuik nilai budayo daerah. Carito rakyaik atau dongeng biasonyo dicaritoan dek urang tuo atau pancarito untuak maantaa anak supayo lalok.\nUnsur.\nCarito rakyaik sabagai bagian dari karya sastra punyo pulo unsur-unsur nan mambantuaknyo, sahingggo manjadi carito nan utuah. Di dalam carito rakyaik tu tadapek unsur intrinsik jo ektrinsik. Unsur-unsur intrinsik antaro lainnyo: tema, tokoh, alur cerita atau plot, latar (setting), amanat. Sedangkan itu carito rakyaik juo dibangun dek nilai-nilai yang dianuik masyarakaik panciptanyo saruman nilai moral, sijarah, kapahlawanan, budayo, jo religius. \nCarito rakyaik sabagai kabudayaan Indonesia.\nCarito rakyaik adolah sabagian dari kakayoan budayo jo sijarah nan dipunyoi dek bangso Indonesia. Carito rakyaik dianggok penting musababnyo kahadirannyo di atas keinginan nan bahubungan sosial ko urang lain. Dalam curito rakyaik dapak diliek sabagai tindakan bahaso, gunanya menampilkan nilai-nilai dalam masyarakaik. Carito rakyaik nan kayo dek nilai-nilai moral jo kaarifan lokal, biso dijadian sarana komunikasi untuak maahaan nilai-nilai pendidikan tentang kehidupan kapado masyarakaik. Kabudayaan daerah di Indonesia adolah bagian nan indak talapeh dai khasanah budaya nasional, karano kabudayaan daerah marupuan panunjang dalam pangambangan kabudayaan. Sastra lisan atau carito rakyaik marupuoan manifestasi dari kebudayaan. Carito rakyaik mandokumentasian paristiwa nan punyo nilai moral, keagamaan, jo adaik istiadaik. Salain itu, pado hakikainyo sastra lisan mampunyoi akan nan baikatan jo sajarah bangsa Indonesia, baiak aspek sosio-kultural, moral, religi, inggo aspek pulitik.\nJinih carito rakyaik.\nMite.\nMite marupuoan jinih carito rakyaik nan dianggok suci oleh masyarakaik. Mite biasonyo ditokohi oleh dewa atau mahkluk satangah dewa. Paristiwa dalam carito jinih ko tajadi pado maso lampau atau di dunia lain atau gaib. Mitos acok pulo dikaik an jo carito tantang paristiwa jo kakuatan supranatural, kurenah, atau suatu nan lain. Contoh dari carito mite salah satunyo carito mengenai asa-usu sikerei dalam cerita rakyat \"Si Malinggai\" . Daulunyo ado anak laki-laki nan banamo Si Malinggai. Suatu ari inyo dikubua iduik-iduik dek pangasuahnyo. Lalu inyo mandapek patolongan dari \"kerei sipageta sabbau\" (roh)\".\" Dek co itu lah, \"Si Mallinggai\" dapek batahan iduik maski dalam kubua. Dek kajadian itu, Si Malinggai mandapek kerei atau pangatahuan jo kakuatuan manyambuhan panyakik. Dek itu pulo inyo disabuik sikerei karai (urang nan bapangatuan). Kereinyo diturunan ka babarapo urang nan dipikia tapek, inggo ari ko masih dipicayo dek masyarakaik Mentawai.\nJanih carito mite nan ado di Indonesia lainnyo:\nLegenda.\nLegenda marupoan carito nan ampia mirip samo mite, akan tatapi indak baitu dianggap suci dek masyarakaik, namun dianggap sabana tajadi. Legenda biasonyo ditokohi, walau ado kalanyo mampunyoi sifat atau kekuatan nan luar biasa. Carito ko berlatar di dunia bukan gaib. Legenda carito magis nan acok dikaik an jo tokoh, paristiwa, jo tampek-tampek nan nyato. Caritonyo diangkek manjadi legenda adolah tokoh jo paristiwa nan mamang nyato jo ado dalam sijarah.\nSalah satu contoh lagenda nan ado di Indonesia yaitu legenda asa muasal bakilaunyo danau kaco. Kila manuruik carito secaro turun-temurun, kilauan yang datang itu dari intan titipan punyo para pemuda yang akan maminang anak padusi seorang Rajo yang banamo Rajo Gagak. anaknyo adolah urang yang paliang cantik. Inyo banamo Napal Melintang. Manuruik carito legenda, kecantikkannyo bahkan mamikek hati ayahnyo sendiri. Rajo Gagakpun mambaok anaknyo lari, lalu maninggakan intan dari para pamuda di dasar danau. Sampai kini, masyarakat banyak mampicayoi bahwa kilauan cahayo adolah intan dari paninggalan Rajo Gagak.\nJanih legenda lain nan ado di Indonesia:\nDongeng.\nDongeng marupoan jinih carito rakyaik nan dianggok indak bana-bana tajadi. Dongeng bafungsi untuk hiburan jo sabagai alat untuak manyampaian nilai-nilai karakter untuk pendidikan.Motif carito jo karakter dalam carito biasonyo bacarito tantang kaindahan. Karakter nan digambaran dalam dongeng adolah putri, binatang yang bisa berbicara, perbudakan, buta, naga, peri, kuda, penyihir, dan ibu tiri.\nSalah satu dongeng di Indonesia yaitu carito Malin Deman. Malin Deman marupuoan saruang pamuda nan tingga jo mandenyo, Mande Rubiah. Pado suatu ari Malin Deman indak singajo mancaliak 7 bidadari mandi di talago. Inyo singajo maambiak ciek dari 7 salendang nan talatak di tapi pamandian, sasudah tu inyo bae manyuruak. Karano salendang nyo dicuri Malin Deman, Puti Bungsu indak dapek naiak ka khayangan. Kudian Puti Bungsu diajak dek Malin Deman ka rumahnyo jo manikahinyo. Mareka lalu manikah jo punyo anak nan banamo Sutan Duano. Pado suatu hari, Puti Bungsu mandapek an salendangnyo baliak nan disambunyian dek Malin Deman. Akhia carito, Puti Bungsu baliak ka khayangan jo sarato mambaok anaknyo. \nContoh dongeng nan ado di Indonesia:\nFabel.\nDongeng marupoan carito rakyaik nan manampilan binatang sabagai tokoh carito. Biatang-binatang tun dapek bapikia jo berintergrasi laiknyo manusia, punyo pulo masalah iduik. Mereka dapek bapikia, maraso jo pareso, basikap jo bakuerenah jo lain sabagainyo sarupo manusia. Carito binantang manjadi personifikasi manusia, baiak nan manyangkuik panokohan nan langkok jo karakter maupun persoalan hiduik nan diungkapkan. \nCarito fabel nan tanamo di Indonesia salah satunyo yaitu carito Kancil nan cadiak pandai. Biasonyo carito kancil mancaritoan tantang kelicikan kancil yang dapat menipu penghuni hutan hingga manusia. Salah satu carito kancil nan tanamo yaitu kancil jo petani. Kancil ko suko mamaliang mintimun petani, inggo akhianyo pak tani manjarek si kancia. Kanci dikuran di kandang dek Petani jo tujuan ka dijuanyo ka pasa. Tapi dek liciknyo inyo mangibuli anjiang petani. inggo mereka batuka tampek anjiang dikuruang dalam kandang kancia lapeh ka rimbo baliak.\nCarito fabel lain nan tadapek di Indonesia:"}
{"id": "326578", "revid": "577", "url": "https://min.wikipedia.org/wiki?curid=326578", "title": "Alergi talua", "text": "Alergi talua adolah kondisi sensitif balabiahan dari patahanan tubuah (hipersensitivitas imun) dek adonyo protein-protein dalam talua, baiak talua ayam, itiak, atau talua unggeh lainnyo, nan sabananyo indak babahayo untuak tubuah. Gejalanyo dapek muncua capek (\"rapid onset\") atau muncua lambek (\"gradual\"). Kaluahan nan umum disampaikan dek pandarito ko adolah galigato jo punyo riwayaik kaluahan nan sarupo sabalunnyo. Kondisi parah bisa sampai sasak angok ataupun maalami syok anafilaksis. \nAlergi talua marupokan jinih alergi makanan tabanyak kaduo sasudah alergi susu jawi. Di Eropa pandarito alergi talua nan alah dipareso ado 0,2-0,3%, sadangkan di Australia ado 8,9% anak. \nAlergi talua marupokan alergi nan biaso didarito anak-anak. Sairiang patambahan umuanyo, kaluahan alergi dek talua ko dapek mailang. Hanyo saketek urang sajo nan masih batahan alergi taluanyo katiko lah gadang, biasonyo dek lah punyo baragam gejala atau reaksi nan barek dari alerginyo. \nPanyabab.\nAlergi talua dapek muncua gejala dek tamakan talua, baiak talua ayam, itiak, atau unggeh lainnyo. Alergi ko indak hanyo dari produk olahan utamo talua (talua goreng, talua abuih, mayonais, dsb.), tapi juo pado olahan nan saketek kanduangan taluanyo ataupun vaksin nan manggunokan talua sabagai media pambuatannyo. Bagian talua nan mambuek alergi adolah bagian putiahnyo dek banyak protein pamicu alergi nan ado di sinan daripado dalam kuniang talua.\nPado putiah talua ado 23 glikoprotein, nan di antaronyo ado 5 protein nan paliang utamo manjadi alergen (panyabab alergi) yaitu ovomukoid, ovalbumin, ovotransferin, jo lisosim. Samantaro pado kuniang talua ado alergen babantuak albumin serum nan disabuik alfa-livetin.\nVaksin.\nBabarapo vaksin jo imunisasi dibuek jo manggunokan talua sabagai medianyo. Vaksin influenza mampunyoi kandungan ovalbumin (OVA) mancapai 42 ug/mL dan sajauah ko baru ado 11 laporan takaik reaksi anafilaksis pado urang nan punyo alergi talua di antaro 48 juta urang nan alah divaksin. Vaksin influenza masih direkomendasikan pado urang nan mampunyoi reaksi alergi nan ringan jo pamantauan kiro-kiro 15 minik sasudah vaksin diagiah. Samantaro pado urang nan punyo riwayaik reaksi alergi barek untuak indak diagiah vaksin influenza.\nVaksin campak, nan tagabuang dalam vaksin MMR (\"measles, mumps, and rubella vaccine\"), disarankan untuak tatap diagiah pado urang nan punyo alergi talua. Kanduang OVA dalam vaksinnyo sabanyak 0,5-1 ug/mL, labiah randah daripado vaksin influenza. Pado urang jo alergi talua vaksin musti diagiah di rumah sakik atau klinik jo fasilitas pananganan alergi nan langkok.\nVaksin damam kuning (\"yellow fever\") manggunokan juo talua sabagai media tumbuahnyo. Vaksin damam kuniang musti diagiah pado urang nan ka pai raun ka nagara-nagara tatantu nan endemik damam kuniang. Dek itu, vaksin damam kuniang disarankan untuak tatap diagiah jo dosis nan labiah randah daripado urang nan normal.\nEpidemiologi.\nAlergi talua marupokan alergi makanan tabanyak kaduo sasudah alergi susu. Alergi talua sarupo jo alergi susu, labiah banyak takanai pado anak-anak daripado urang gadang sainggo angko kajadiaannyo samakin bakurang sairiang batambahnyo umua. Pada sabuah panalitian disabuikan baso di Amerika Utara jo Eropa prevalensi alergi talua pado anak umua dibawah limo taun kiro-kiro 1,8-2%. Adopulo nan manyabuik 0,5-2,5%.Di Australia mancapai 16,5%. Di Indonesia studi epidemiologi takaik alergi makanan khususnyo talua alun baitu dikambangkan. Manuruik data kunjuangan pasien dermatitis atopi di Rumah Sakik Cipto Mangunkusumo, Jakarta, ado 31% pasien alergi putiah talua jo 21,4% alergi kuniang talua. \nMamasuaki umua sikolah, anak-anak nan sangkek keteknyo alergi talua mulai toleran pado talua jo kiro-kiro sapartigonyo sajo nan masih alergi. Alergi talua nan dapek batahan inggo dewasa biasonyo dek maso keteknyo alah maalami reaksi alergi nan cukuik barek sarato mampunyoi kadar IgE tinggi dalam darah.\nAlergi talua dipangaruahi dek baragam faktor sarupo faktor internal individu, baiak dek faktor katurunan, riwayaik dalam kaluarga, umua, jo etnis, kudian dek lingkuangan, sarato kacukupan vitamin D. Di Australia, anak katurunan Asia labiah barisiko. Di Selandia Baru, anak katurunan urang Pasifik Barat labiah galik kanai. Samantaro di Amerika Serikat, labiah condong anak turunan kulik itam nan kanai. Faktor lain nan mampangaruahi kini adolah gaya iduik masyarakaik, masyarakaik di kampuang alah mulai maikuti gaya iduik pakotaan (pola makanan barubah) sainggo barisiko pulo takanai alergi makanan.\nPatofisiologi.\nAlergi talua dapek muncua sacaro capek atau pun lambek, bagantuang pado respon tubuah tiok urang. Indak sado urang dapek takanai alergi talua, bagantuang pado genetik tiok urang. Proses manjadi alergi jo talua alah dimulai sajak partamo kali tapapar jo komponen talua. Maso nan partamo kali ko disabuik sabagai maso sensitisasi. Sensitisasi talua pado anak, bisa wakatu dalam kanduangan (hubuangan darah antaro ibu nan mamakan talua sainggo komponennyo dapek masuak ka darah janin) atau wakatu sasudah lahia malalui aia susu ibu dari ibu nan mamakan talua. \nPado maso sensitisasi alun ado kaluahan nan muncua di badan. Nan tajadi dalam tubuah sangkek ko adolah proses pambantuakan antibodi IgE (imunoglobulin E). Mulonyo protein talua nan manjadi alergen diidentifikasi dek sel nan banamo sel panyaji antigen (\"Antigen-Presenting Cell; APC\"). Kudian sel panyaji antigen ko maekspresikan hasia tamuannyo ka sel T panolong (\"T helper\";Th). Sel Th ko alah tasensitisasi atau tau jo alergen tasabuik inggo mangaluakan sitokin nan tadiri dari IL-4 (Interleukin 4) jo IL-13. Sitokin ko baikatan jo sel B nan masih naif (alun punyo karajo imun apopun). Sel B tasabuik barubah manjadi sel plasma nan mahasiakan antibodi IgE spesifik protein-protein alergen talua tasabuik.\nKatiko alergen dari talua masuak baliak ka tubuah, sel-sel imun nan alah tasensitisasi lansuang bareaksi capek. IgE nan alah tabantuak baikatan jo sel-sel imun sarupo sel mast (di jaringan) atau sel basofil (di darah). Antibodi IgE mangikek antaro alergen jo sel mast/basofil. Sel Mast/basofil ka mangaluakan isinyo (degranulasi) barupo histamin jo mediator inflamasi kimiawi lainnyo (sitokin, interleukin, leukotrien, jo prostaglandin). Histamin turuik sato dalam reaksi alergi jo mambuek pambuluah darah maleba (vasodilatasi) sainggo mambuek sel-sel darah putih dari darah masuak ka jaringan nan takanai alergen. Histamin juo turuik dalam maransang sel sakitar untuak mamproduksi mukus. Dek histamin jo mediator kimiawi ko lah tubuah bisa galigato, sambok, iduang basalemo, mato gata, inggo sasak angok. Pado kondisi barek dapek tajadi syok anafilaksis. \nPado reaksi lambeknyo, sitokin nan dihasiakan sel mast/basofil maundang tibonyo eosinofil, neutrofil, jo sel darah putiah lainnyo untuak malawan alergen. Reaksi lambek balansuang dalam duo inggo 24 jam.\nGejala klinis.\nGejala klinis nan muncua pado urang nan alergi talua dapek baragam dari kondisi ringan inggo barek. Gejala nan paliang acok muncua adolah gata-gata di badan lalu muncua bangkak-bangkak nan agak sirah atau biaso disabuik galigato. Kadang dapek dijuo disaratoi sambok-sambok (angioderma) di bagian badan tatantu. Pado kondisi alergi nan indak diparantaroi IgE atau reaksi nan labiah lambek dapek muncua kaluahan kulik barupo panyakik dermatitis atopi nan punyo tampilan lokasi kaluahan nan babeda manuruik umua. Dapek pulo kaluahan nan muncua barupo sasak angok atau asma. Anak nan takanai dermatitis atopi juo punyo kacondongan untuak manjadi pandarito asma di kudian ari. Kondisi paliang barek dari alergi talua adolah syok anafilaksis nan dapek takanai sacaro sistemik atau kasadoalahan badan, dimulai dari sasak angok parah hinggo aliran jo takanan darah nan lamah.\nDiagnosis.\nPanagakan diagnosis alergi talua saroman jo panagakkan diagnosis alergi atau atopi lainnyo. Uji lakek (\"patch test\") marupokan pangujian nan dilakukan jo malakek-lakekan samacam koyo (\"patch\") nan alah diagiah alergen-alergen tatantu nan kudian dipantau pakambangannyo. Pado anak nan positif alergi ka tampak kuliknyo barubah sirah. Uji lain nan sarupo yaitu uji cukit jo caro mamasuakan sajumlah ketek alergi ka subkutan (lapisan kulik) lalu dipantau reaksinyo apokah ka manjadi sirah atau indak. Kok inyo sirah mako positif alergi.\nSalain itu adopulo pamaresoan jo uji tantangan makanan (\"Oral Food Challenge; OFC\"). Pado pamaresoan ko pasien dicubo untuak makan makanan nan ado kandungan alergennyo. Pamaresoan ko dianggap sabagai baku ameh (baku emas; gold standard) panagakkan diagnosis dek dapek lansuang dikataui. Uji OFC ko hanyo disarankan pado fasilitas kasihatan nan langkok. Pamaresoan jo uji ko labiah acok dipakai di Amerika Utara jo Eropa.\nPamaresoan eliminasi dapek dilakukan untuak managakkan diagnosis. Pamaresoan jinih ko disarankan dek dotor untuak ibu nan mauruih makan anaknyo. Ibu dimintak untuak mancataik apo nan dimakan anaknyo jo indak mancampua antaro baragam makan (dipilah ciek-ciek) . Satiok salasai makan dipantau kondisi fisiknyo sabalun buliah diganti jo makanan lain.\nPananganan.\nLangkah utamo untuak maadang muncuanyo alergi talua adolah dek mailakan makan talua atau olahannyo. Walau baitu, katiko urang indak sangajo tamakan talua, dapek diagiah ubek untuak manyanangan badan dari reaksi alergi nan muncua. Ubek antialergi nan diagiah antaronyo ubek adrenalin, kortikosteroid, atau antihistamin. Salain ubek-ubek antialergi, dapek pulo ditangani jo terapi imun (\"immunotheraphy\"). Namun, terapi imun indak disarankan untuak pananganan taruih manaruih dek efek toleransi ubek nan mungkin dapek muncua.\nPrognosis.\nAlergi talua tamasuak jinih alergi nan dapek ilang sairiang batambahnyo umua. Bebeda jo alergi makanan lauik nan condong batahan saumua iduik. Hal iko takaik pulo jo kadar IgE nan samakin bakurang di kudian ari. Dari panalitian, mayoritas anak nan alergi talua mulai dapek manoleransi talua katiko umua sikolah, sabagian lain ilang pado maso manjalang gadang. Hanyo sabagian ketek sajo nan batahan inggo gadang (dewasa)."}
{"id": "326581", "revid": "7359", "url": "https://min.wikipedia.org/wiki?curid=326581", "title": "Gunung Snowdon", "text": ""}
{"id": "326582", "revid": "12718", "url": "https://min.wikipedia.org/wiki?curid=326582", "title": "Danau Retba", "text": "Danau Retba adolah sabuah danau nan barado di negara Senegal, Afrika. Lokasi danau ko tapeknyo barado di subalah utara dari Samananjuang Cap Vert dan subalah timur lauik dari ibu kota negara Senegal, Dakar. Dalam bahaso asli panduduak Sinegal Danau Retba ko di sabuik juo jo Lac Rose. Danau ko marupoan salah ciek danau nan taunik nan barado di Afrika, sabab danau ko mampunyoi aia danau nan bawarna merah mudo. Karano kaunikan ko, danau ko manjadi salah ciek tampek tujuan objek wisata nan barado di negara Sinegal.\nLokasi.\nDanau Retba barado di samanjuang Cap Vert, Afrika bagian Baraik atau subalah timur lauik dari kota dakar, Ibu kota Sinegal. Jarak dari kota Dakar ka danau Retba bajarak 40 km atau kalau bajalan jo kenderaan maabihan wakatu salamo 40 minik atau sajam pajalanan. Danau Retba ko mampunyoi luweh sakitar 3 km pasegi. Panjang danau ko kiro-kiro sakitar 3 kilometer. Danau ko mampunyoi dalam sakitar 3 meter atau 9,8 kaki. Latak danau ko barado dakek jo samudera atlantik nan hanyo dipisahan dek bukik-bukik ketek nan barado di pinggia pantai dari samudera atlantik.\nKaunikan Danau.\nBawarna merah jambu.\nDanau Retba ko mampunyoi aia danau nan bawaran merah mudo atau merah jambu. Namun baitu, indak salalu warna aia danau ko bawarna merah jambu. Di maso-maso tatantu warna aia danau ko barubah manjadi warna ungu mudo, kadang - kadang bawarna merah mudo, dan pado peridoe musim lainyo barubah manjadi bamerah pakek. Warna merah jambu atau muncua nyo warna-warna nan lain di aia danau ko disababkan dek adonyo bakteri nan banamo bakteri halofilik. Bakteri ko adolah bateri nan indak babahayo. Bakteri iko dapek iduik pado kondisi kadar aia garam nan tinggi. Salanjuiknyo, warna aia danau nan bawarna merah mudo tasabuik di produksi dek makhluk iduik atau organisme nan manyukoi garam nan banamo Dunaleilla Salina. Caro karajonyo, makhluk iduik tasabuik manyerap sarato jo manggunoan energi sinar mato ari untuak mangumpuan sabuah tanago nan labiah untuak manghasiakan pigmen nan bawarna merah sahinggo akhia nyo mambuek warna aia danau barubah manjadi warna merah mudo. Warna aia danau ko nampak jaleh katiko musim kariang antaro bulan November hinggo bulan Juni. Kamudian, Warna dari aia danau ko nampak kurang jaleh katiko sadang musim hujan di daerah sinegal.\nDanau Garam.\n&lt;mapframe latitude=\"14.83833888888889\" longitude=\"-17.244822222222222\" zoom=\"5\" width=\"400\" height=\"300\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n -17.227661116048694,\n 14.85602314025127\n ]\n&lt;/mapframe&gt;\nDanau Retba ko disabuik juo sabagai danau garam karano tadapek kandungan garam nan cukuik tinggi di aia danau ko. Hal iko disabab kan dek lokasi antaro Danau Retba ko jo parairan Samudera Atlantik hanyo dipisahan dek babarapo bukik pasia nan sampit jo ketek. Karano lataknyo tasabuik indak jauh dari lauik atlantik mambuek aia lauik dari Samudera Atlantik bisa masuak ka dalam danau. Kajadian ikolah nan manjadi salah cieknyo panyabab aia danau manjadi taraso asin. Salain itu, panyabab tambahnyo iolah tajadinyo panguapan nan sangaik tinggi di daerah sinan disabakan dek udaro di kawasan tasabuik bahawo angek. Kanduangan garam nan ado di dalam aia danau retba ko tamasuak tinggi, kadar garam nyo mancapai hinggo 40% atau 400 g per kg air. Aratinyo, labiah dari 10 kali lipek dari tingkek ka asinan atau kadar garam pado aia lauik. Tingginyo kadar garam ko manyababkan dayo apuang aia danau sangaik kuek. Mukasuiknyo iolah siapopun nan masuak atau baranang ka dalam danau indak akan tabanam. Akibaik tingginyo kanduangan garam di dalam air danau ko, panduduak satempek mamanfaikannyo untuk mancari piti jo caro bakarajo manambang garam dari danau tasabuik. Masyarakik satempek bakarajo rato-rato 6 jam sampai 7 jam sahari untuak maambiak garam dari danau nan kamudian dijua kapado para pedagang atau toke garam. Garam nan alah diambiek di panduduak satampek ko kamudian diekspor ka babagai di daerah di Afrika dan lua Afrika. Danau ko dapek manghasiakan garam sakitar 60.000 ton satiok taunyo. Ado labiah kurang 3.000 buruh atau pakarajo tambang garam ko, indak hanyo urang Sinegal sajo tapi ado juo urang-urang dari negara-negara Afrika baraik laninyo. Pakarajo nan manambang garam ko indak hanyo laki-laki, padusi pun ikuik juo manambang garam ko. Karano masyarakaik tu bakarajo 6 sampai 7 jam sahari, para pakarajo tu punyo caro suruang untuak malinduangi kulik nyo jo ubek tradisional nan nyo sabuik beurre de Karite. Zat-zat nan dihasiakan dek ramuan ko dapek mambantu para pakarajo ko untuak macagah karusakan jaringan kulik dek kanai aia garam jo kanai sinar matoari. Salain itu, garam ko mampunyoi manfaaik nan lainyo dek masyarakaik Senegal, tarutamo dek para nalayan. Garam digunoan dek nalayan di Senegal untuak maawetkan ikan, sarato manjadi bagian dari bumbu resep masakan tradisional di negara Sinegal.\nBinatang nan iduik di danau ko.\nDanau Retaba ko indak banyak mampunyoi makhluk iduik nan dapek di caliak. Pakaro tasabuik di karanoan aia danau ko nan manganduang kadar garam nan tinggi. Hanyo ado binatang sarupo ikan nan bisa baadaptasi jo kandisi danau nan damikian. Babarapo jinih ikan dapek manyasuaikan diri untuak batahan iduik di lingkungan aia danau tasabuik nan sangaik asin. Ikan - ikan nan dapek baradaptasi jo tingkek kaasinan aia danau tasabuik mampunyoi ukuran nan labiah ketek dibandiangkan jo ikan - ikan nan iduik di parairan normal sarupo di batang aia atau di danau aia tawa."}
{"id": "326583", "revid": "12718", "url": "https://min.wikipedia.org/wiki?curid=326583", "title": "Taman Alam Lumbini", "text": "Taman Alam Lumbini adolah sabuah kawasan hutan nan barado di dataran tinggi Berastagi, Kabupaten Karo, Sumatera Utara. Taman alam iko barado indak baitu jauah dari pusek ibu kota Propinsi Sumatera Utara, Medan. Lueh Taman Alam Lumbini ko kiro-kiro sakitar tigo hektar. Nan paliang dikana dari taman ko iolah bangunan pagodanyo karano di dalam kawasan taman alam ko tadapek tampek ibadah umaik budha, nan banamo Pagoda Lumbini.\nLatak jo kaadaan kawasan.\nTaman Alam Lumbini talatak tapeknyo di Desa Tongkeh, Kecamatan Dolat Rakyat, Berastagi, Kabupaten Karo, Pripinsi Sumatera Utara. Taman alam lumbini iko bajarak kiro-kiro sakitar 50 km dari Kota Medan atau labiah kurang sakitar 2 sampai 3 jam pajalanan jiko ditampuah ko kandaraan. Kondisi daerah Berastagi tasabuik marupoan daerah nan barado di katinggian. Khusunyo lokasi taman alam ko nan barado di Kecamatan Dolat Rakyat mambuek daerah ko mampunyoi udaro nan dingin karano barado di katinggian 1.192 m dari pamukaan lauik. Taman Alam Lumbini iko barado di ateh lahan nan mampunyoi kontur atau pamukaanyo nan babukik-bukik, jurang, sarato jo punyo banyak lambah-lambahnyo. Letak kawasanko barado agak jauah dari karamian atau pakampuangan sahinggo mambuek taman iko punyo suasana nan tanang. Salain itu taman alam ko mampunyoi banyak batang kayu nan masih tajago sahinggo mambuek tampek iko punyo udaro nan bahawo sajuak.\nSijarah.\nTaman Alam Lumbini nan di Berastagi ko sabanayo iolah tampek nan diparuntuakan untuak palatiahan-palatihan diri dek umaik Budha sarupo meditasi sarato jo kagiatan-kagiatan kaagamoan Budha lainnyo nan batujuan untuak pangambangan ilimu agamo Budha tasabuik. Di dalam taman alam lumbini ko tadapek sabuah kuil Budha atau namo lainyo disabuik juo jo Pagoda nan sangaik rancak jo megah. Taman Alam Lumbini ko diresmian pado tanggal 30 jo 31 Oktober taun 2010. Samanjak dibukak sacaro resmi, taman alam ko indak hanyo manjadi tampek ibadak dek umaik budha namun bisa juo manjadi salah ciek destinasi atau tampek tujuan wisata religi nan mampunyoi sabuah pagoda atau kuil Budha nan tinggi jo rancak di Indonesia. Sasuai jo namonyo, pagoda tasabuik banamo Pagoda Taman Alam Lumbini. Di namoi Lumbini dikaranoan namo tasabuik marupon namo sabuah tampek atau desa nan barado di kaki Gunuang Himalaya, Nepal. Tampek tasabuik marupoan tampek di mano Pangeran Siddharta Gautama, pamimpin agamo Budha, dilahiakan pado taun 563 SM dek saurang ratu nan banamo Mayadevi dan pado akhianyo anaknyo tu kan manjadi Buddha. Pagoda iko mulai dibangun samanjak taun 2007, dibangun manyarupoi bantuak dari Pagoda Shwedagon nan barado di Myanmar. Di dalam pagoda Taman Alam Lumbini ado tasimpan sabanyak 2.958 rupo patuang Budha, 30 rupo patuang Arahat, sarato jo 108 relik suci nan hampia kasadoalahannyo didatangan langsuang dari Myanmar, termasuk puncak pagoda nan di ateh stupa satinggi 46,8 meter. Pambangunan kasaluaruhan komplek Taman Alam Lumbini sarato jo replika pagoda lumbini nan balantai duo iko marupoan sumbangan dari babagai kalompok-kalompok agamo Budha nan barado di babagai negara di lua Indonesia.\nTampek wisata.\nPagoda Taman Alam Lumbini.\nPagoda iko marupoan replika atau maniru bantuak dari Pagoda Shwedagon nan talatak Myanmar. Replika Pagoda Shwedagon di Taman Alam Lumbini ini marupoan replika tatinggi nomor duo nan pernah ado diantaro replika sajinih nan ado di lua Myanmar dan juo marupoan kategori pagoda Budha nan tatinggi di Indonesia. Tinggi pagoda ko 46,8 meter, panjangnyo 68 meter, jo leba nyo 68 meter, dan pagoda ko di dilapisi jo cat nan bawarna ameh tarang. Pagoda iko mandapek penghargaan dari Museum Rekor Indonesia (MURI) nan masuak pado kategori tatinggi di Indonesia sarato jo kagiatan kabaktian nan dihadiri dek bhiksu tabanyak, dimano ado sabanyak 1.250 anggota Sangha nan hadir, tadiri dari 100 urang bhiksu dari Indonesia, 650 urang dari Myanmar, 400 urang dari Thailand, dan urang-urang dari 20 negara lainnyo nan ikuik di kagiatan nan banamo Puja Bakti. Di dalam pagoda ko tadapek relief-relief nan unik jo patuang-patuang Buddha nan manghiasi bangunan utamo dari pagoda. Ado pulo tadapek menara nan puncak nyo babantuak marunciang ka ateh langik. Di bawah dari puncak pagoda tasabuik tadapek hiasan-hiasan nan babantuak galang-galang ameh nan panjangnyo kiro-kiro 1,5 meter. Di puncak pagoda tu ado puluahan lonceng nan dapek babunyi katiko kanai angin.\nTaman Lumbini.\nSalain pagoda nan manjadi daya tarik untuak wisatawan bakunjuang ka tampek iko iolah karano adonyo taman bungo jo tumbuah-tumbuahan. Taman ko barado di lua pakarangan dari Pagoda tasabuik. Taman ko labiah tapeknyo barado di sampiang bangunan pagoda. di taman ko dapek dicaliak bamacam-macam jinih bungo sarato jo tanaman hieh lainnyo. Salain itu tadapek juo patuang-patuang binatang, sarato ado pulo patuang Budha. Di taman ko dapek juo dicaliak ruang untuak panalitian tanaman. Tumbuahan di dalam komplek iko juo diagia papan namanyo, nan mano barisi katarangan namo Latin, Indonesia, jo bahasa lokal yaitunyo Bahaso Karo. Taman nan barado di sampiang Pagoda lumbini ko manambah rancak kawasan Taman Alam Lumbini. Di dalam taman ko tadapek juo jambatan gantuang nan panjangnyo mancapai 100 meter. Di bawah jambatan tu tadapek pulo taman-taman ketek sarato jo kolam nan aia nyo basumber dari mato aia.\nCaro bakunjuang.\nUntuak bakunjuang ka Taman Alam Lumbini ko mambutuahkan wakatu sakitar 2 sampai 3 jam pajalanan kandaraan dari kota Medan manuju ka Berastagi. Kamudian, dilanjuikan jo angkutan umum lainyo manuju Tugu Buah Jeruk nan lataknyo barado di Simpang Dolat Rayat. Salanjuiknyo pajalanan dilanjuikan jo bajalan kaki sakitar labiah kurang 30 minik dari Simpang tasabuik manuju ka arah Taman Alam Lumbini. Untuak masuak ka dalam kawasan Taman Alam Lumbini, pangunjuang indak kan dimintak biaya tiket masuak. Satiok pangunjuang nan kan masuak ka lokasi Taman Alam Lumbini hanyo dimintak untuak maisi buku tamu nan barado tapek di mungko gerbang masuak. Namun, ado pulo nan harus diparatian dek pangunjuang katiko bakunjuang ka Pagoda, yaitunyo harus sopan, jago taratik, jo indak mambawo makanan ka dalam, salaintu pagoda kan ditutuik kalau umaik Budha katiko tu sadang baibadah. Objek wisata iko alah mampunyoi fasilitas panunjang nan baguno untuak mambuek nyaman para pangunjuang nan kan bakunjuang atau bawisata ka tampek iko. Fasilitas nan ado di lokasi iko diantaronyo toilet, fasilitas palayanan informasi, taman-taman rekreasi, sarato tadapek pulo arena bamain untuak anak-anak. Salain itu, tadapek pulo babarapo kadai-kadai ketek nan manjua makanan jo minuman sarato jo manjua oleh-oleh."}
{"id": "326584", "revid": "12718", "url": "https://min.wikipedia.org/wiki?curid=326584", "title": "Danau Dal", "text": "Danau Dal adolah salah ciek danau nan barado di negara India. Danau iko tapeknyo barado di kota Srinagar, propinsi Jammu Khasmir, India. Danau ko manjadi tampek tujuan wisata dek para wisatawan baiak dari India maupun dari lua India. Pamarintahan satampek mandukuang pangambangan wisata jo rekreasi di danau ko sahinggo danau ko mandapek julukan sabagai sarugo nan barado di bumi. Indak hanyo itu, tadapek namo lain dari danau ko antaro lain mahkota dan perhiasan dari Khasmir, dan disabuik juo sabagai danau bungo. Salain untuak pariwisata, danau ko dimanfaaikan juo dek panduduak satempek untuak mancari nafkah jo caro manjua hasia manongkok ikan di danau atau manjua hasia tanaman-tanaman nan bakambang di dalam danau. \nLokasi.\nDanau dal ko barado di pusek kota Srinagar. Kota Srinagar ko lataknyo di India bagian utara atau labiah tapeknyo di subalah utara dari ibu kota negara India, New Delhi. Jarak danau ko dari kota New Delhi kiro-kiro 800 km, kalau di tampuah jo kandaraan kiro-kiro maabihan wakatu salamo 18 jam pajalanan untuak sampai ka danau dal ko. Subaliaknyo, jarak danau ko dari kota Srinagar hanyo lah 5 Km dari pusek kota, 14 Km dari stasiun kereta api Srinagar, jo bajarak kiro-kiro 17 Km dari lapangan kapatabang nan barado di Srinagar.&lt;mapframe latitude=\"34.11666666666667\" longitude=\"74.86666666666666\" zoom=\"5\" width=\"379\" height=\"251\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n 74.86413577571513,\n 34.148332556093024\n ]\n&lt;/mapframe&gt;\nGambaran danau.\nDanau Dal ko mampunyoi laweh sakitar 18 kilometer persegi. Panjang danau ko kiro-kiro 7 kilometer jo leba nyo kiro-kiro 3, 5 kilometer. Panjang pinggia-pinggia atau tapian danau ko kalau di jumlahan panjangnyo mancapai 15 kilometer. Dalam danau dal ko rato-rato 3 meter, namun ado di babarapo titiak dalam danau dal ko mancapai 6 meter. Di tangah-tangah danau ko tadapek duo buah pulau nan banamo pulau Sona Lank jo pulau Rupa Lank. Danau ko marupoan sumber aia dek 60.000 panduduak kota Srinagar. Salain itu, masyarakaik dapek juo mamanfaikan hasia dari danau ko sarupo ikan dan tumbuhan-timbuhan danau laninyo. Sapanjang di pinggia-pinggia danau ko dapek di caliak kabun - kabun, dermaga parahu, jo ado pulo hotel-hotel nan disadioan untuak para wisatawan. Di sakiran hotel Mughal pangunjuang dapek mancaliak kabun - kabun nan rancak nan banamo taman Shalimar Bagh dan Nishat Bagh. Kabun - kabun tasabuik di buek pado maso pamarintahan Kaisar Mughal Jahangir. Salain taman, pangunjuang dapek mancaliak babarapo rumah tarapuang nan ado di pinggia-pinggia danau. Rumah tarapuang ko marupoan perahu-perahu nan agak gadang nan di rubah atau di permak mambantuak manyarupoi rumah. Panduduak satampek manyewakan perahu-perahu tarapuang atau rumah tarapuang ko untuak manjadi panginapan dek pangunjuang nan bakunjuang ka danau ko. Indak jauh dari pinggia danau ko tadapek juo bukik-bukik nan rancak nan banamo Char Chinar. Bukik tasabuik puncak nyo dapek tatutuik dek salju pado musim dingin. Katiko tibo musim dingin suhu udaro kadang-kadang bisa mancapai \u221211 \u00b0 C atau 12 \u00b0 F nan mambuek aia danau manjadi baku. \nTumbuahan jo Binatang.\nTumbuahan atau tanaman nan banyak tumbuah di danau iko adolah bungo taratai. Bungo taratai ko biasonyo tumbuah rancak pado Juli jo bulan Agustus. Salain bungo taratai to, tadapek juo tumbuahan-tumbuhan lain nan iduik di aia danau ko sarupo tumbuahan-tumbuahan baaka-aka nan namo latinnyo makrophyte, Nelumbo nucifera, Nymphaea alba, dan tumbuahan-tumbuahan nan lainyo. Di tapian-tapian danau tumbuah babagai macam batang kayu, diantaronyo adolah batang pinus, salain itu ado pulo ladang-ladang masyarakaik satempak nan di tanam gandum, sarato jo sayua-sayua sarupo tomaik, mantimun, jo buah melon.\nIkan ameh marupoan binatang nan banyak iduik di aia danau ko. Ikan ameh ko alah di budidayaan di danau ko samanjak taun 1957, sahinggo kabaradoan ikan ameh di siko sabanyak tujuah puluah persen dari kasadoe binatang nan tingga di danau ko.\nKagiatan wisata.\nDanau dal ko manjadi salah ciek tujuan wisata, tarutamo pado musim paneh. Kagiatan liburan nan bisa dilakuan di siko diantaronyo adolah mamancing, babiduak-biduak. Di danau tasabuik pangunjuang dapek bakaliliang sarato jo mancaliak rancaknyo alam jo manggunoan biduak dayuang nan atoknyo dari kain, sarato bangkunyo nan sarupo jo banta. biduak ko disabuik dek panduduak satempej jo namo Shikara. Di sapanjang tapian danau dal ko tadapek dermaga nan marupoan tampek barantinyo Shikara. Di dermaga ko pulo pangunjuang bisa manyewo biduak tasabuik ka juragannyo untuak ka di pakai. Namun, kalau tibo musim dingin atau musim salju, danau ko masih juo manjadi tujuan wisata jo malakukan kagiatan ba ski salju. Kagiatan ski salju ko dapek dilakuan di ateh aia danau nan alah mambaku. "}
{"id": "326585", "revid": "12718", "url": "https://min.wikipedia.org/wiki?curid=326585", "title": "Taman Nasional Zion", "text": "Taman Nasional Zion adolah salah ciek taman nasional nan barado di negara Amerika Serikat. Taman nasional ko tapeknyo talatak di subalah baraik daya dari negara Amerka Serikat. Taman Nasional Zion marupoan bagian dari dataran tinggi Colorado nan barado di antaro barisan pagunuangan Pine Valley di subalah baraik jo pagunuangan Kolob di subalah timua lauik sarato jo barisan pagunuangan Terrace nan talatak di bagian salatan. Taman nasional zion iko kiro-kiro lataknyo mamanjang dari subalah utara ka subalah salatan nan panjangnyo kiro-kiro sakitar 25 mil mulai dan juo mampunyoi leba kiro-kiro sakitar 25 mil dari timua ka baraik. Taman Nasional Zion ko marupoan taman nasional nan tatuo di Utah.\nSijarah.\nManusia nan mandiami kawasan taman nasional ko alah ado samanjak delapan ribu taun nan lalu. Sakalompok urang tingga di sinan tu untuak baburu makanan. babarapo ribu taun sasudahnyo, kalompok tasabuik bakambang sahinggo dimulailah nyo budaya mananam atau bacocok tanam. kalompok-kalompok tasabuik alah bisa mambangun rumah jo mambangun sabuah kampuang disinan. Iko ditandoi dek panamuan barang-barang sarupo karanjang, jariang-jaraiang, pisau, jo anak panah nan ditamuan dek para ahli sijarah nan maniliti daerah tasabuik. Pado maso-maso salanjuiknyo, tapeknyo pado abiak ka 11 jo abaik 12, kalompok-kalompok nan tingga disinan tadi manghilang dikaranoan adonyo musim kemarau nan panjang jo banjir nan mangakibaikan indak ado lai makanan sarato jo tanaman nan ditanam tadi mati. Kamudian datanglah kalompok nan baru nan mandiami kawasan tasabuik. Kalompok ko bakagiatan samo jo kalompok nan sabalumnyo yaitunyo baburu jo bacocok tanam.\nPado abaik ka 18 ado panjalajah nagari nan banamo Padres Silvestre Velez de Escalante jo Francisco Atanasio Dominguez nan mamulai manjalajah dari salatan utah manuju ka arah baraik. Padres katiko itu bajalan malewati sabuah tampek nan kiniko manjadi salah satu tampek tujuan pangunjuang yaitunyo ngarai kolob tapek nyo pado tanggal 13 Oktober 1776. Inyo pun manjadi urang partamo atau urang Eropa partamo nan dikatahui sampai di daerah tasabuik. Pada tahun 1825, panjua dan padagang nan banamo Jedediah Smith manjalajahi babarapo daerah bagian hilia, pajalanan iko barado bakarajo samo jo salah ciek parusahaan di sinan nan banamo American Fur Company. Pado taun 1847, para petani Mormon nan marupoan urang katurunan bangso eropa mambuek rumah di sakitar sungai virgin nan marupon sungai nan mangalia di taman nasional ko. Pado taun 1851, urang Mormon ko manjadian sakitaran ngarai Kolob manjadi tampek untuak mancari kayu jo makan rumpuik untuak jawi jo kudonyo. Karano tampek ko banyak maagia mafaaik mako urang mormon ko manyabuik ngarai Kolob ko sabagai sarugo.\nKawasan taman nasional ko sabanonyo dahulunyo banamo \"Mukuntuweap\". Karano namo iko kurang tanamo atau populer, pajabaik-pajabiak Amerika katiko itu mausahoan panggantian namo, sahinggo pado taun 1919 diputuihan bahwasannyo taman nasional ko banamo Taman Nasional Zion. Akibaik alah ditatapkannyo tampek ko sabagai taman nasional babarapo pambangunan jalan jo fasilitas panunjang lainnyo sarupo jalan kandaraan, rel kereta api, terowongan, jambatan dan jambatan gantuang nan mulai di bangun samanjak itu.\nTampeknyo.\nTaman nasional zion ko barado diantaro babarapo jo negara bagian kota yaitunyo Washington, kane, Iron, jo Utah. Kawasan taman nasional ko barado labiah tapek nyo 40 mil dari kota Saint George di Utah atau bajarak 80 mil dari kota Mesqiute di Nevada. Tadapek babarapo kota nan tadakek untuak manjadi jalan masuak ka kawasan taman nasional ko, diantaronyo kota Springdate di subalah selatan, Orderville di subalah timur jo kota Cedar nan dakek dari ngarai Kolob. Luwenyo sakitar 146.597 hektar. Sajak diresmian taun 1919, alah banyak pangunjuang nan datang untuak bawista di taman nasional ko. Di taun 2018, ado sabanyak ampek juta urang labih nan bakunjuang.\nTumbuahan jo Binatang.\nKaadaan alam taman nasional ko nan baragam sarupo adonyo ngarai, lambah, gurun, sungai mambuek ado nyo kahidupan tumbuah-tumbuahan jo binatang nan baragam pulo. Tadapek 298 jinih buruang, 79 jinih mamalia, 28 jinih binatang malata, 7 jinih ikan, jo 6 jinih spesies amfibi. Untuak binatang nan dapek di tamui pado siangg ari diantaronyo ado ruso, kalinci, tupai ,kadal, alang ameh, alang ikua merah, kambiang. Untuak nan di malam hari dapek ditamui mancik, rubah, kuciang utan, barang-barang, jo kalelawa. Untuak jinih-jinih tumbuahan, dapek juo di tamui diantaronyo hutan pinus, kaktus baduri, rumpuik manzanita. \nKagiatannyo.\nTaman Nasional Zion marupoan salah ciek taman nasional nan ado di Amerika Serikat nan paliang acok di kunjuangi dek urang wisatawan. Sasuai jo namonyo Zion nan bararti sarugo, taman alam ko cocok untuak dikunjangi dek urang wisatawan untuak manjalajahinyo. Diantaronyo pangunjuang bisa manunggang kudo, bapatualang, basapeda gununang jo panjek tabiang sarato jo bakemah.\nBakudo.\nkagiatan manunggang kudo marupoan salah ciek kagiatan nan dapek dilakuan di taman nasional ko. Kagiatan ko di pandu dek urang nan ahlinyo nan maajak pangunjuang untuak bajalan-jalan mancaliak pamandangan sakitar taman nasinal zion ko. Kagiatan ko biasonyo ado pado bulan Maret hinggo bulan November.\nBapatualang.\nUntuak bapatualang di taman nasional ko alah disadioanno jalua atau jalan ka tampek-tampek nan rancak. Tampek nan rami didatangi dek pangunjuang iolah ngarai zion jo Ngarai kolob. Babarapo jalua punyo jarak nan babeda masiang-masiangnyo, ado nan ampek jam pulang baliak dan ado juo delapan jam pajalanan pulang baliak. Salanjuiknyo ado pulo kagiatan bapatualang nan manantang yaitunyo kagiatan panjek tabiang di lambah sion, dindiang tabiang nyo nan indak talampau tinggi mambuek pangunjuang baminat untuak mancubonyo.\nBakemah.\nPangunjuang dapek juo bakemah di taman nasional ko. Lokasi tampek bakemah ko barado di tangah-tangah ngarai zion, namonyo iolah Zion Lodge. Mandirian kemah disiko mambutuahkan ijin dari pihak pangalola taman nasional ko."}
{"id": "326586", "revid": "12718", "url": "https://min.wikipedia.org/wiki?curid=326586", "title": "Puncak happy", "text": "Puncak Happy marupokan salah satu puncak yang ado di Guguak Sarai, Kabupaten Solok. Diagiah namo puncak happy karano dari ateh puncak happy kito bisa mancaliak hamparan bukik, jo sawah. Pamandangan ikolah yang mambuek pangunjuang mamburu tampek iko untuk bafoto, dek itu pulolah warga satampek manyabuik puncak ko jo namo puncak happy karano pas alah tibo di puncak, raso panek talapehan dek mancaliak pemandangannyo sahinggo bisa buek raso jadi labiah happy.\n Caro untuak manuju ka puncak happy butuah perjuangan dan harus acok batanyo ka warga sekitar karano tampeknyo yang lumayan terpencil dan agak tasuruak. Dari Kota Padang manuju Guguak Sarai mambutuahan wakatu sakitar duo jam, sadangkan kalau dari Kota Sawahlunto atau Kota Solok sabagai kota yang paliang dakek dari Guguak Sarai hanyo mambutuahan wakatu tigo puluah minik. Namonyo puncak, pasti butuah usaho untuak sampai. Sangaik dianjurkan hanyo mambaok onda ka Puncak Happy karano akses jalan yang sampik, pandakian yang terjal jo banyak jalan yang balubang. Kalau misalkan indak punyo onda, pangunjuang bisa manyewa ojek yang disadioan warga satampek dengan harago Rp20.000 sampai Rp30.000 untuak bolak-baliak dari bawah sampai ka titiak dima pangunjuang harus bajalan manyusuri parak.\n Dari titiak mulai bajalan, kito akan manyusuri parak yang jalan setapaknyo alah dibuek oleh warga satampek. Sampai di puncak pangunjuang alah dinanti jo panorama pamandangan nan rancak. Salah ciek tampek tertinggi babantuak tabiang batu marupokan tampek favorit bafoto, tapi harus hati-hati dek harus agak saketek malompek jo pambateh tabiang yang indak ado. Kawasan Puncak Happy mulai terkenal karano pangaruah media sosial yang dipopulerkan dek anak-anak mudo yang ado di Solok"}
{"id": "326587", "revid": "9644", "url": "https://min.wikipedia.org/wiki?curid=326587", "title": "Pasa Padang Lua", "text": "Pasa Padang Lua talatak di Nagari Padang Lua, Kecamatan Banuhampu, Kabupaten Agam. Pasa iko didirikan pado tahun 1951. Pasa iko dibangun di ateh tanah miliak Perusahaan Jawatan Kereta Api (PJKA) nan kini diagiah namo PT. Kereta Api Indonesia (KAI). Pado saat itu banyak stasiun kareta api nan indak tapakai tanahnyo. Pasa iko memiliki tingkat perdagangan nan tinggi jo hasil pertanian dan perikanan. Mancaliak persaingan nan tinggi pemerintah daerah maagiah bantuan dana untuak didirikannya pasa inpres pado tahun 1985. \nPasa Padang Lua sangat terkenal jo hasil bumi pertanian nan banyak, harago nan murah. Pasa iko tamasuak pasa nan rami pangunjuang. Hari pakan di Pasa Padang Lua ado duo hari, yaitu hari Kamih jo hari Ahad. Pado hari Senin pasa iko kosong, indak ado transaksi jua bali. Biasonyo banyak angkot nan baranti untuak manyari panumpang di muko Pasa Padang Lua.\nPasa Padang Lua iko pernah mengharumkan namo Provinsi Sumatera Barat di Pentas Nasional. Pasa iko mandapek harapan tigo tingkat nasional pado lomba Pasar Tradisional Tahun 2011. Pasa iko lokasinyo strategis. Pasa iko talatak di pinggia jalan lintas barat Sumatera. Dicaliak dari segi non fisik, pasa iko manguntuangkan dan mansajahterakan kehidupan masyrakat sekitar. Pasa iko dapek manciptakan lapangan pekerjaan dan marupokan aset nagari nan dapaek maningkekan pandapatan asli nagari. "}
{"id": "326588", "revid": "9652", "url": "https://min.wikipedia.org/wiki?curid=326588", "title": "Talam ampek", "text": "Talam adolah dulang yang indak bakaki. Di kecamatan Lintau talam digunoan untuak mambaok seserahan di acara baralek yang disabuik jo talam ampek. Talam ampek marupokan seserahan yang dibawo katiko baralek gadang sasudah \u00a0pernikahan. Talam ampek iko dapek di sobokan di Kecamatan Lintau. Urang yang mambaok talam ampek iko biaso sanak keluarga dari pihak bako. Talam ampek iko biasonyo dibao urang kampuang dalam arak-arakan anak daro samo marapulai. Talam ampek iko barisi makanan-makanan. Sarupo paniaram, sikunik atau nasi kunyik, galamai, silamak dan kue-kue lain nyo. Biaso nyo isi dari talam ampek iko akan di bagi-bagian ke urang kampuang nan mambao talam selain talam ampek. Talam ampek iko hanyo dapek disobokan di acara baralek gadang sajo.\nNasi kuniang merupakan makanan yang harus ado dalam talam ampek, atau disabuik juo makanan inti. Nasi kuniang ko tabuek dari puluik jo kunyik. Paniaram adolah makanan pencuci muluik yang wajib adolo ditalam ampek. Paniaram ko tabuek dari tapuang bareh dicampua jo gulo merah. Galamai tamasuak pulo makanan yang wajib ado di talam ampek. Galamai ko tabuek dari puluik, santan, ditambah jo kacang, saka anau, atau gulo merah.\nSelain urang kampuang samo bako nan mambao, sanak ipar-ipar bisa juo untuak mambaok talam ampek ko. Biasonyo nan mambaok talam ampek ko disadioan makan di dakek anak daro jo marapulai. Babeda jo tamu undangan lainnyo. Biasonyo arak-arakan ndak dapek balangsuang katiko rombongan talam ampek alun tibo di lokasi. Mako ditungguan dulu rombangan iko tibo baru bisa diadoan arak-arakan anak daro jo marapulai. Biasonyo arak-arakan iko diiringi samo talempong pacik."}
{"id": "326590", "revid": "12718", "url": "https://min.wikipedia.org/wiki?curid=326590", "title": "Sampayang", "text": "Sampayang adolah salah satu minuman herbal yang ado di Minangkabau. Sampayang iko biasonyo tabuek dari incek sampayang, incek selasih, kayu manih, batu menthol, jo gulo batu. Incek sampayang nan warnanyo coklat tuo sagadang incek buah salak, nyatonyo ubek herbal nan banyak manfaatnyo. Incek sampayang atau namo ilmiahnyo firmiana affinis biasonyo tumbuah di hutan tropis. Indak hanyo ubek batuak, incek sampayang bisa maubekan paneh dalam, sariawan, radang tenggorokan, bisa pulo untuak ubek sakik ambeyen. \nSampayang sampai kini masih murah dicari di Pasar Raya Padang atau di kadai-kadai masih banyak nan manjua sampayang. Harago sabungkuih sampayang saribu rupiah. Sampayang walaupun punyo harago yang murah tapi sangaik banyak khasiatnyo. \nSampayang biasonyo dibuek katiko alah ka diminum karano caro pambuatannyo indak payah. Caro mambuek aia sampayang, sabungkuih sampayang dilatakan didalam galeh sudah itu masuakan aia abuih kadalamnyo, beko aianyo barubah jadi warna merah. Warna merah itu kalua dek ado buah sampayang jo kayu manih. Tunggu abuihan aia tadi sampai dingin baru bisa langsuang diminum. Raso dari aia tasabuik amba meskipun dalam bungkusannyo ado gulo batu tapi indak maagiah raso manih. Untuak ubek batuak biasonyo diminum duo kali sahari, kalau diminum sacaro rutin biasonyo batuak akan sacapeknyo cegak. "}
{"id": "326593", "revid": "9647", "url": "https://min.wikipedia.org/wiki?curid=326593", "title": "Pasambahan Makan Pisang Manih", "text": "Pasambahan makan pisang manih marupokan salah satu tradisi nan ado di minangkabau khususnyo di Kanagaria Panyangkalan Kabupaten Solok. Rangkaian prosesi pasambahannyo dilakuan di rumah mampalai nan padusi. Dalam palaksanaannyo ado babarapo caro, diantaronyo: \nTukang samba marupokan urang nan manyampaian pasambahan dalam acara pasambahan. Panutur dalam proses pasambahan biasonyo para pemimpin masyarakat yang disabuik tukang ancang-ancang yang mahir basilek lidah (pandai mangecek). Biasonyo yang manjadi tukang sambah di dalam acara pasambahan marupokan kaum laki-laki.\n2. Waktu pasambahan\nPalaksanaan upacara makan pisang manih di minangkabau biasonyo diadoan dalam sahari sampai duo hari. Pasambahan diadoan pado siang hari. \n3. Tempat pasambahan\nTampek palaksanaan acara dilakukan di rumah calon mampalai nan padusi. Sabab di nagari Panyakalan pihak mampalai laki-lakilah nan datang karumah mampalai nan padusi untuak maminang. Kabanyakan nan ada di daerah-daerah Sumatra Barat biasonyo nan maminang pihak mampalai padusi nan datang karumah mampalai nan laki-laki.\n4. Suasana Pasambahan\nKatiko pasambahan suasana di rumah mampalai nan padusi harus tanang. Kasado kasibukan nan ado atau kagiatan nan ado dibarantian untuak samantaro. Bararti acara \u00a0balangsuang elok antara kaduo balah pihak."}
{"id": "326594", "revid": "2439375", "url": "https://min.wikipedia.org/wiki?curid=326594", "title": "Pakaian anak daro", "text": "Tingkuluak tanduak adolah beberapo jenis panutuik kapalo padusi atau tikuluak dalam budaya masyarakat Minangkabau yang bantuaknyo sarupo tanduak. Macam panutuik kapalo iko tabuek dari kain yang dibantuak manjadi selendang panjang yang kamudian dikreasikan sarupo tanduak jo duo sisi kiri samo kanannyo babantuak lancip atau runciang sarupo tanduak kabau. Jenis iko biaso digunoan dek padusi di Minangkabau untuak pertunjukan tari, upacara adat, panyambuikan tamu dan untuak mairingi pengantin dalam acara baralek. \nSairiang bakambangnyo zaman kini tingkuluak tanduak alah dibuek dari songket yang bantuaknyo mewah. Pakaian iko merupakan suatu yang paralu dalam kalangkokan baralek di Minangkabau. Tingkuluak tanduak iko bisa dibuek batingkek ado anaknyo diateh atau dibuek salampih sajo. Bantuaknyo katiko ditingkekkan sarupo rumah gadang. Dahulunyo pakaian tikuluak tanduak ko dibedaan caro makai nyo, kalau satingkek sajo dipakai itu berarti dari urang biaso, tapi kalau alah dipakai kaduonyo mambantuak rumah gadang itu berarti yang baralek dari kalangan penghulu.\nPakaian \"takuluak tanduak\" \u00a0terlihat sangat mewah, karena dipadukan dengan perhiasan lain seperti kalung, selempang, ikek pinggang, gelang dan songket. Gelang dan kalung yang digunakan ialah berwarna emas, dan kalung juga tedapat warna merah pekat yang berbentuk bulat-bulat kecil yang disusun di benang yang disabuik jo kaluang rago-rago. Kalung yang di gunakan \"anak daro\" ini juga memiliki banyak ragam, contohnyo sajo kaluang cakiak atau laca, kaluang iko dipasang pas dipangka lihia yang bantuaknyo mencakiak lihia dengan motif butiran padi dan bagian bawahnyo ado mainan, kaluang bintang iko yang bermotif ukiran binatang biasonyo kaluang ko panjang , kaluang gadang, kaluang iko labiah gadang dan panjang, itu karano diagia namo kaluang gadang yang bermotif rumah adat . Ikek pinggang ko diagia hiasan ukiran motif tumbuh-tumbuhan dan binatang. Perhiasan pada \"anak daro\" ini melambangkan bahwa bundo kanduang di Minangkabau adalah yang mengurus harta dan melambangkan kekayaan wanita di Minangkabau.\nBaju takuluak tanduak iko nampak mewah, karano dipaduan samo perhiasan lainyo, sarupo, galang, kaluang, ikek pinggang, dan songket untuak jadi rok nyo. Galang yang digunoan indak pulo galang sambarangan, galang iko babantuak agak gadang yang dipakai di tangan kiri samo kanan anak daro, sedangkan kaluang yang dipakai banyak ragamnyo, sarupo kaluang yang tabuek dari kayu yang alah dirubah bantuaknyo sarupo bola ketek-ketek yang disusun di banang nilon, selain itu ado juo kaluang yang sarupo bungo bungo yang disusun\u00a0 dan ado pulo kaluang yang sarupo rumah gadang, kaluang iko bawarna ameh. Salain itu anak daro mamakai salempang yang tabuek dari songket yang bewarna kuniang ameh. Makasuik dari perhiasan yang dipakai anak daro iko adolah malambangkan bundo kanduang Minangkabau itu kayo dan inyo yang memegang harato pusako."}
{"id": "326596", "revid": "12718", "url": "https://min.wikipedia.org/wiki?curid=326596", "title": "Hiu sirip itam", "text": "Hiu sirip itam adolah sajinih lauak saparti hiu kabanyakan lainnyo, lauak iko marupoan hewan pamakan dagiang (karnivora). Lauak nan tamasuak ka dalam kaluarga \"Carcharhinidae\" iko mampunyoi namo latin \"Carcharhinus melanopterus.\" Lauak iko tasebar di babarapo nagara saparti pesisir dangka di Samudera Hindia jo Samudera pasifik, Afrika Selatan, Madagaskar, Semenanjung Arab, India, Maladewa, Asia Tenggara, Australia Utara, sarato Kepulauan Pasifik.Lauak iko iduik dan tasebar pado kadalaman 2 hinggo 10 meter. Lauak iko acok juo muncua di permukaan.Ciri utamo pado hiu iko adolah tadapek warna itam pado kaduo ujuang sirip nyo jo sirip pungguangnyo sarato di bawah paruiknyo. Kaunikan hiu iko adolah katiko inyo mamangso mangsanyo inyo mambuek lompatan malingka diateh aia. Hiu iko mamakan ikan batulang ketek saparti menhaden jo elasmobranch ketek saparti sarden, tongkol, kerapu, kakap, dll.\nCaro bakambang biak.\nBabeda jo lauak hiu lainnyo nan bakambang biak sacaro ovovivipar (batalua jo malahiaan), hiu sirip itam iko bakambang sacaro vivipar (malahiaan). Maso manganduang lauak iko bakisar anataro 8 - 9 bulan dan anak nan dilahiaan bakisar 2 - 4 ikua. Katiko, lah gadang lauak iko bisa mamiliki ukuran badan sapanjang 180\u00a0cm jo barek 12,6\u00a0kg. Katiko hiu batino nio malahiaan inyo pai ka muaro. Salah satu akuarium di Parancih tapeknyo di Kota Paris, lauak iko bahasil di kambangkan di panangkaran.\nMorfologi jo bantuak badan.\nHiu sirip itam mampunyoi Ciri-ciri khas diantaronyo saparti\nBantuak badan.\nHiu itam Mampunyoi tando tando itam di bagian badannyo saparti di : kaduo sirip nyo, di sirip pungguangnyo, di bagian ikua bawah dan jo di bagian bawah paruik bawah. Tatapi, pado bagian sirip ikua nyo indak ado warna itam.\nBantuak gigi.\nGigi rahang atas dan bawah hiu sirip itam mamiliki bantuak nan hampiang samo.bantuak rahanyo cukuik panjang, tagak, jo ujuangnyo sampik dasa nyo leba. Gigi rahang ateh bagerigi kasa dan gigi bawah bagerigi haluih jo canduang malangkuang ka dalam. Rahang ateh mamiliki gigi 15: 2: 15 jo di rahang bawah mamiliki hituangan gigi 15: 1: 15.\nPanjang badan hiu.\nPanjang badan Hiu sirip itam nan paliang panjang iolah 255\u00a0cm. Hiu sirip itam katiko lahia mamiliki panjang 53 \u2013 56\u00a0cm dan katiko alah gadang (dewasa) panjang nyo bisa mancapai 150\u00a0cm.\nSiklus iduik jo umua.\nUmua hiu sirip itam nan parnah ditamukan paliang lamo adolah 10 tahun. Rato-rato umua nan jantan paliang lamo adolah sakitar 4-5 tahun dan batino nyo sakitar 6 - 7 tahun. Katiko lauak iko manacari pasangannyo inyo nan jantan manggunoan indra panciumannyo untuak mangikuti si batino.\nMusim kawin.\nBulan November hinggo Bulan Maret adolah musim kawin bagi lauak iko. Batino pado lauak iko mamasuaki pariode kahamilannyo satalah malewati proses nifas nyo. Lamonyo pariode kahamilan lauak iko adolah sakitar 286-305 hari.\nData iko didapek satalah mangamati lauak hiu sirip itam nan ado di parairan Moorea, Polinesia Parancih. Lauak iko indak tamasuak jinih ikan nan palala jauah, jangkauan rute lauak iko sakitar 10\u00a0km. Lauak iko ba imigrasi[lower-alpha 4][lower-alpha 4][lower-alpha 4][lower-alpha 4][lower-alpha 4] hanyo ka antar pulau pulau sakitar sajo. Lauak iko acok ditamukan barami rami dalam kalompok.\nHabitat.\nHiu iko rato-rato iduik di perairan karang nan relatif dangka dan bakarang, hiu iko banyak ditamukan di perairan Indonesia tautamo di Papua. . Hiu iko suko di daerah nan tropis nan hangat jo daerah subtropis di suhu sakitar 15 - 24 derajat selsius ."}
{"id": "326597", "revid": "2497510", "url": "https://min.wikipedia.org/wiki?curid=326597", "title": "Pandeka", "text": "Di Minangkabau, pandeka adolah julukan nan malakek kapado saurang pasilek. Inyo indak sajo lihai dalam bela diri, tapi punyo pulo panguasaan ilmu. Saurang pandeka mamacik pituah \"musuah pantang dicari jikok basuo pantang diilakkan\".\nPandeka diambiak dari asa kato \"pandai\" jo \"aka\" dalam bahaso Minang."}
{"id": "326598", "revid": "12718", "url": "https://min.wikipedia.org/wiki?curid=326598", "title": "Iguana ijau", "text": "Iguana Ijau marupoan sajinih hewan reptil nan marupoan hewan asli dari Amerika nan babantuak saparti kadal gadang, bawarna hijau . Hewan nan tamasuak reptil iko mampunyoi namo latin \"Iguana iguana\" hewan iko tamasuak ka dalam Kelas Reptillia[lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1]. Iguana ijau marupoan hewan nan badarah dingin. Hewan iko mampunyai kamampuan kamuflase[lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2] juo saparti bunglon. Iguana mamiliki kaunikan dalam jinih makanannyo katiko inyo samakin dewasa inyo manjadi herbivora, tapi sabalun manuju dewasa inyo mamakan hewan hewan ketek saparti uwi uwi, balalang, caciang tanah, buruang, reptil, jo sipuik. Iguana ijau iko biaso nyo dijumpai di pohon pohon atau di parairan sungai. Pasebaran hewan iko cukuik lueh mancakup saparti Amerika Selatan, Meksiko , Brasil Selatan, Paraguay, Karibia, Antilles Kecil. Hewan iko Bisa juo dijumpai di Grand Cayman, Puerto Rico, Texas, Florida, Hawaii, dan Kepulauan Virgin, Amerika Serikat.\nBantuak badan jo fungsi tubuh.\nHewan asli Amerika iko mamiliki panjang badan 1,2-1,75 meter. Iguana ijau iko bisa mamiliki ikua nan 3 kali labiah panjang dari panjang badannyo. Tadapek duri duri ketek di sapanjang pungguangnyo (duri nan ado pado jantan labiah tinggi dari pado punyo si batino). Salain itu, iguana ijau iko mamiliki lidah nan pendek dan taba, rahangnyo gadang sarato mampunyoi mato nan bulek. Walaupun hewan iko samo samo dari Benua Amerika tatapi ado pabedaan anataro satu daerah jo daerah lainnyo saparti, di Pulai Karibia kabanyakan warna nyo adolah ijau, itam jo sirah mudo sadangkan di daerah barat Kosta Rika jo El Salvador bawarna sirah jo biru tarang. Sisitem pencernaan iguana ijau iko mamiliki sistem nan canggih dan unik, inyo dapek mancerna protein hewan jo mancerna makanan barupo tumbuahan juo (nabati). Di dalam proses pencernaannyo tajadi proses fermentasi hindgut. \nReproduksi.\nMusim kawin iguana ijau iko bakisar pado musim hari paneh dan balansuang salamo saminggo sajo.Si jantan biasonyo tertarik jo batino nan mamiliki warna nan manarik. Pado musim iko juo si jantan akan baparilaku agresif atau sanga. Salapeh kawin, iguana bisa mamaliki sampai 30 talua jo mangubuan talua iko jo kadalaman 4-6 kaki ukuran dari talua itu biasonyo mamiliki panjang sakirat 1,5 inci. Si batino akan mancari tampek dan mambuek sarang untuak malatakan talua talua nyo, biasonyo inyo malatakan di tampek nan ado pasia nyo tatapi, satalah 1 minggu si batino akan mambuek sarang baru untuak talua talua nyo lai. Talua talua itu manateh dalam wakatu sabalum musim dingin, dan induaknyo malatkan talua talua tu di sabuah wadah nan babantuak saparti mangkuak. Talua iko juo rentah taadok pamangso dan biasonyo nan batahan hanyo sakitar 35% dari total talua. Wakatu panatehan talua iko sakitar 90 hari / 3 bulan lamonyo. Satalah manateh anak dari iguana iko juo rentan taadok pamangso, dan iguana iko mambutuahkan wakatu sampai 16 bulan untuak manjadi dewaso.\nParilaku jo kabiasaan.\nIguana ijau marupoan hewan nan suko mamanjek pohon sarato pandai baranang jo manyalam, di lua musim kawin nyo iguana iko sabagian gadang maabihan wakatu nyo diam jo baistirahat. Hewan iko takuik kapado anjiang jo nan sajinihnyo. Katiko maraso taancam iguana mambantiang ikua nyo atau bisa mamutuihan ikuanyo (autotomi). Iguana iko mangambangkan dewlap nyo katiko basobok jo musuah nyo. "}
{"id": "326601", "revid": "12718", "url": "https://min.wikipedia.org/wiki?curid=326601", "title": "Pulau Doom", "text": "Pulau Doom marupoan pulau nan lataknyo baadokan lansuang jo Kota Sorong, Papua Barat. Dari pelabuhan Kota Sorong, ado tigo pulaun nan taliek jaleh, salah satunyo Pulau Doom ko. Pulau Doom indak talampau laweh, lawehnyo hanyo sakitar 5 kilometer persegi jo dapek dikaliliangi dalam wakatu 45 minik sajo. Samantaro itu, jikok manyubarang manggunoan perahu masin dari Kota Sorong hanyo butuh wakatu 10 minik sajo.\nPulau Doom, atau yang biaso disabuik juo jo Pulau Dum. Dek masyarakaiak asli (Suku Malamoi) disabuik dum karano di situ banyak tumbuah pohon nan babuah. Dek co itu, baralan karano banyak tumbuah buah-buahan di pulau iko, buah sukun salah satu buah nan paliang mandominasi. Sukun ditamuan ampia di satiok rumah warga, sukun banyak diolah sabagai makanan tambahan.Pulau Doom juo disabuik jo Pulau Mutiara jo Pulau Bintang. \nPulau Doom dapek dikatoan salah satu pulau bebas polusi karano indak banyak kandaraan bamotor. Alaik transportasi utamo nan digunoan yaitu becak. Jiko nio manikmati kaindahan pamandangan Pulau Doom, bisa dicaliak dari puncak bukik labiah tapeknyo di Gereja Jemaat Bethel Doom. Samantaro itu, untuak aia minum panduduak Pulau Doom mangolah aia lauik manjadi aia minum. Talatak di kapuluan, satu-satunyo sumber aia yaitu lauik. Pamarintah mambangun instalasi aia sajak tahun 2015.\nSijarah.\nPado maso pendudukan Belanda di Indonesia, Pulau Doom dijadian pusat pamarintahan Kota Sorong nan disabuik jo Onderafdeling sakitar tahun 1935. Pado maso itu sado kagiatan tapusek di Pulau Doom. Dek karano Pulau Doom sabagai ibu kota pamarintahan, listrik, insfrastuktur, jo faslitasny lainnyo labiah dulu ado di Pulau Doom dari pado Sorong daratan.\nPambangunan infrastruktur di Pulau Doom indak main-main, Pamarintah Belanda bahkan alah mambangun pembangkit listrik tanago diesel untuak penerangan kota. Pado maso itu Pulau Doom acok disabuik jo sering pulau bintang karano tarang bandarang dibandiangan jo wilayah Papua lainnyo.\nPakambangan suatu kota pasti indak bisa lapeh dari panduduaknyo, partamo sakali soal mobilitas panduduak. Pulau Doom sabagai pusek kagiatan Pamarintahan Hindia Belanda manjadi musabab banyaknyo migrasi masuak ka pulau ko. Panduduak nan datang barasa dari wilayah Papua lainnyo, Sulawesi, Maluku, inggo Jawa untuak bakarajo di perusahaan minyak \"Bataafsche Petroleum Maatschappij\". Dek iko manjadi Kota Sorong atau Pulau Doom khususnyo manjadi kota nan majemuk, jo kato urang asli, \u201csemua suku Indonesia ada di Sorong! Kami bhineka tunggal ika\u201d.\nInggo ari ko pangaruh Belanda masih sangaik taraso di pulau ko, di salah satu suduik pulau ditamuan rumah jo mural bagambar \"Zwarte Piet\" atau \"Black Pete,\" yang marupoan pambantu Santa nan bakulik itam nan anyo ado di dalam dongeng Natal di Belanda jo babarapo negara Eropa.\nSamantaro itu, pado maso pandudukan Jepang, Pulau Doom punyo paran pantiang pulo sabagai basis patahanan Hollandia. Tantara Japang mambuek gua nan saliang bahubungan jo banyak bunker patahanan ala strategi parang Japang maso itu.\nSuku asli.\nSuku malamoi atau moi marupuan suku asli nan tingga di Pulau Doom. Wilayaik adaik Moi, sangaik laweh indak anyo tabantang di tigo wilayah administrasi Sorong daratan (Kota Sorong dan Kabupaten Sorong dan Sorong Selatan), masuak pulo Raja Ampat jo daerah-daerah lain. \nMoi mampunyoi 10 sub suku jo batehnyo masiang-masiang. Sub suku iko dibagi manjadi ini 100-an marga besar jo marga kecil disabuik \"gelet\". Di antaro sub suku Moi iko yaitu, Moi Kalasa, Moi Kalagedi, Moi Malamsimsa, Moi Amber, Moi Malayik, Moi Seget, Moi Kelim, Moi Walala, Moi Abun, Moi Malaibin. Anyo babarapo sub Suku Moi tanamo, khusus di Kabupaten Sorong.\nGeografi dan administrasi.\nSacaro administratif, Pulau Doom marupoan bagian dari Kota Sorong, Kecamatan atau Distrik Sorong Kepulauan. Talatak di kapulauan mambuek warga di Pulau Doom kini ko tarisolasi, sabab ndak ado kapa nan rutin balabuah. Mobilitas warga bagantuang pado kapa nan indak ado jadwal pastinyo. Kasaharinyo warga bagantuang pado parahu atau Laboet milik warga lain nan bilo basanda di darmaga pulau. Kadang pamiliak Laboet anggan talalu banyak pai ka pulau Dooo, dek karano jaraknyo jauah. Dek itu pulo warga di Pulau Doom ko indak punyo jadwal berpergian nan jaleh. Salain itu warga manggunoan Lomboat atau taksi laut nan digunoan warga indak tajamin kaamananyo, sabab acok indak pakai palampuang.\nBadan Pusat Statitik (BPS) 2019, Pulau Doom mampunyoi duo kalurahan, yaitu kalurahan Doom Barat terdiri dari 45,10 KM jo kalurahan Doom Timur terdiri dari 50,50 KM. Walau co itu, duo kalurahan ko indak hanyo Pulau Doom sajo, tapi juo pulau ketek di sakitarnyo. \nLuwehnyo nan anyo 5 kilometer persegi, Distrik Sorong Kapulauan nan tamasuak 2 kalurahan di Pulau Doom diuni dek 11.666 nyawo, terdiri dari 6.035 panduduak laki-laki jo 5.631 panduduak padusi. Dari 3 pulau nan masuak ka dalam Distrik Sorong Kapulauan, Pulau Doom tamasuak nan paliang padek. Pulau ko diuni dek pendatang dari Jawa, Buton, Bugis, jo Toraja. \nPulau Doom memiliki fasilitas pendidikan berupa satu SMP Negeri, dua SMP swasta, dan satu SMA Negeri. Gedung SMA tu bamulo dari kompleks Lembaga Permasyarakatan nan dibuek dek Belanda.\nTopografi.\nKondisi topografi di Pulau Doom Kota Sorong marupoan dataran randah jo wilayah bukik nan randah. Namun kaadaantopografi nan paliang mandominasi marupoan dataran randah, sainggo pakambangan pamukiman di Pulau Doom taruih bakambang satiok tahun. Dek karano kondisi parmukaan buni nan sabagian gadangnyo dataran randah jo pabukitan, pamukiman di Pulau Doom labiah banyak di daerah pasisia pantai di Kalurahan Doom Barat condong ka arah lauik bagian barat dibandiangan ka arah lauik. \nPanyabab lainnyo yaitu panduduak Pulau Doom umumnyo mampunyoi mato pencaharian sabagai nelayan, jadi dek labiah mudah manjangkau akses ke pakarajo sahari-hari, sainggo masyarakaik labiah condong mandirian rumah atau tampek tingga di topografi dataran di wilayah kalurahan Doom Barat. \nHasil analisis peta overlay pado tahn 2007-2015 di Pulau Doom Kota Sorong, dapek diketahui laweh lahan kawasan pambangunan \u00b111,79 Ha, laweh lahan kawasan tabangun awal \u00b132,59 Ha jo laweh kawasan indak tabangun \u00b18,27 Ha.\nKependudukan.\nJumlah panduduak nan tingga di Pulau Doom Kota Sorong yaitu sabanyak \u00b18.859 jiwa. Manuruik asia panalitian pakambangan panduduk di Pulau Doom taruih maningkek yaitu jumlah perkemabangan kepadatan panduduak yaitu 2531,14jiwa/km\u00b2 (tahun 2015). Dek bakambang panduduak di Pulau Doom dapek mambuek pambangunan pamukiman manjadi gadang. Hal iko musabab dari Pulau Doom labiah dulu bakambang daripado Kota Sorong, salain itu masyarakaik nan barasa dari Kota Sorong jo bakarajo di Pulau Doom mamiliah untuak tinggal di Pulau Doom, dek dakek akses jo tampek karajo."}
{"id": "326602", "revid": "9646", "url": "https://min.wikipedia.org/wiki?curid=326602", "title": "Cak rumpang", "text": "\u00a0 \u00a0Cak umpang marupokan pamainan tradisional di Nagari Pauah V. Dalam pamainan cak umpang bisa di karajoan sambia duduak - duduak. Pamainan iko banyak di mainan oleh si pemain yang acok di sapo \"ayah\" dan maayunan kaduo kakinyo, anak disuruah duduak di atehnyo sambia manyanyian lagu \"cak umpang talatu latu si Ridho Indak babaju, cak umpang kalawa lawa si Ridho indak basarawa\" pamainan iko buliah di lakuan oleh laki - laki jo padusi indak ado batasan pamainnyo. Pamainan iko gunonyo untuak manyindia dan maagiah sumangaik untuak mamakai pakaiannyo karano kebanyakan anak - anak indak amuah manggunoan pakaiannyo katiko sadang bamain. \n\u00a0 \u00a0 Pamainan iko indak paralu alok - alok yang khusus. Caro mamainannyo anak disuruah duduak di ateh kaki, kamudian mamacik kaduo tanyo sasudah itu baru diayunan dan dinyainyian lagu tadi sampai si anak tadi maraso sanang. Menurut warga setempat pamainan cak umpang meajaaan didikan kapado anak - anak caro bapakaian yang sopan. \nRujukan"}
{"id": "326604", "revid": "3204", "url": "https://min.wikipedia.org/wiki?curid=326604", "title": "Puffin atlantik", "text": "Puffin Atlantik adolah sajinih buruang lauik nan iduik di balahan bumi sabalah utara. Hewan iko mancari makan jo caro manyalam dan marupoan paranang nan hebat, makananyo barupo ikan jo zooplankton[lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1]. Buruang nan diakana sabagai buruang lauik pelagis iko marupoan hewan nan bakambang biak jo jumlah nan banyak. Buruang iko mamilki warna saparti pinguin.\nBantuak badan jo karakteristik fisik.\nPuffin atlantik iko mamiliki badan saparti hewan kelas aves pado umumnyo yoitu tadiri dari kapalo, pungguang jo sayok. Warna itam mandominasi pado bagian ateh badan dari hewan iko, tatapi pado bagian bawah badannyo bawarna putiah. Pado bagain paruah nyo mamiliki warna oranye, kuniang, jo kabiru-biruan sarato mamilki kaki bawarna oranye. Warna muko pado Puffin atlantik iko barubah manjadi galok satalah kawin.\nHabitat.\nIndak saparti binatang pado umumnyo Puffin atlantik iko maabihan wakatu nyo di lauik bebas. Tatapi jiko pado musim kawin inyo pai ka Samudera atlantik bagian utara. Maliputi daerah daerah saparti di sapanjang Pantai Atlantik dari Maritim Kanada di selatan hinggo Maine. Satalah kawin, si jantan mambuek sarang nyo di tabiang lauik jo dilapisi rumpuik atau mambuek sarang do calah calah batu.\nParilaku jo kabiasaan.\nPuffin atlantik marupoan paranang jo panyalaman nan baiak. Mamiliki badan nan kompak, sayok nang lagi kuek, jo kaki nan basalapuik mambantu manyalam jo manggarik di bawah aia. Tatapi, kamampuan inyo di dalam aia babandiang tabaliak katiko di udaro jo di darat. Inyo mamiliki navigasi[lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2] nan buruak katiko di darat jo udaro sahinggo inyo acok taantak sasuatu maskipun acok taantuak sasuatu, inyo bisa mancapai kecepatan 55 mil par jam di udaro. Si jantan manarik perhatian si batino jo caro mangibeh ngibeh kapalo jo mambusuangkan dado nyo sarato mangepak ngepak sayoknyo, iko tajadi katiko masih di lauik lapeh. Satalah kawin jo punyo anak, puffin iko baliak ka lauik, katiko maso kawin tibo pasangan iko batamu baliak di tampek nan samo satiok tahun.\nKabiasaan makan.\nPuffin atlantik iko makan lauak lauak da sajinihnyo barupo hewan lauik ketek, tautamo lauak saparti capelin jo sandlance lauk lauk lain, sarato krustasea, cumi-cumi, jo caciang lauik. Puffin atlantik manahan lauak lauak ketek di dalam paruahnyo sampai 61 lauak.ketek jo 30 ikua ikan ukuran sadang Iko dek karano di dalam paruah puffin ko ado duri duri ketek sabagai panahan.\nParilaku satalah kawin jo satalah punyo anak.\nPuffin batino hanyo mampunyoi ciek talua jo barek sakitar 40 g. Induak puffin manjago talua jo caro mangapik talua jo kaduo sayok nyo. Talua mambutuahkan wakatu sakitar 40 hari untuak manateh. Malakik gadang, makanan di agiah jo kaduo urang tuo sacaro bagantian salamo 40 hari lamonyo. Butuah wakatu 4 atau 5 pekan untuak puffin tumbuah manjadi gadang jo barek 250 - 350 g. Satalah itu, bulu aluih pado badan puffin baubah manjadi bulu badan. Pasangan puffin iko kawin labiah dari satu musim.\nKonservasi.\nKini ko jumlah populasi Puffin atlantik bajumlah 5.700.000-6.000.000 ikua. Dalam satu dekade iko jumlah populasi Puffin atlantik ko manurun sabanyak 30%. Puffin atlantik ko parnah di eksploitasi dan diambiak dagiang jo bulu nyo pado abad ka 19 sampai pado awal ka abad 20 di Islandia jo Kepulauan Faroe. Eskploitasi[lower-alpha 3][lower-alpha 3][lower-alpha 3] pado hewan iko parnah jua tajadi pado tahun 1953 di Kepulauan Blasket, County Kerry untuak di jadian makanan dek panduduak nyo.\nPasebaran jo Imigrasi.\nPuffin atlantik tasebar di Samudera Atlantik utara mancangkup wilayah pesisir Islanida, New Jersey, Maroko, kanada sarato nagara eropa bagian timur. Rentang wakatu hewan iko baimigrasi adolah, Maret-Agustus untuak koloni bagian selatan sarato Mei-september untuak koloni bagian utara."}
{"id": "326605", "revid": "7646", "url": "https://min.wikipedia.org/wiki?curid=326605", "title": "Taman Nasional Redwood", "text": "Taman Nasional Redwood adolah taman nasional nan talatak di Kota Humboldt, sapanjang pantai utara California. Taman ko panuah dek batang Redwood barono sirah nan tinggi sarato tamasuak batang paliang gadang di bumi. Di taman ko indak hanyo ado batang Redwood, tapi tadapek pulo baragam tumbuhan, hewan, jo padang rumpuik nan masih alami. Lueh taman nasional ko mancapai 133.000 hektar.\nSijarah.\nSalamo ribuan taun, panduduak usali wilayah Pantai Utara California manjadian kayu sirah sarato ekosistem lainnyo sabagai rumahnyo. Urang-urang ko biasonyo dikana jo namo Indian Amerika nan sampai kini katurunannyo tingga di wilayah redwood. Urang Indian Amerika ko punyo kayakinan mandalam tantang pangatahuan dunia alami, bahaso, jo adaik istiadaik, sahinggo manjadi ciri khas surang diantaro suku-suku lain nan ado di dunia ko. Sumber makanan panduduak usali Pantai Utara ko barupo rusa, ikan lauik, kacang-kacangan, beri-berian sarato biji-bijian. Untuak caro batahan iduiknyo jo mamanciang, baburu jo mangumpuan bahan-bahan makanan nan bamanfaaik. Rumah-rumah tradisional urang Indian Amerika ko dibuek dari papan nan dipisahan dari kayu sirah nan alah tumbang. Rumah tu diyakini dek panduduak usali ko sabagai mukaluak iduik, sahinggo kayu sirah nan manjadi papannyo tu dianggok sabagai mukaluak roh. Mukaluak roh ko diyakini pulo sabagai ras ilahi nan ado sabalun manusia di wilayah redwood ko ado jo nan maajaan caro untuak tingga disiko.\nKatiko ameh ditamuan di sapanjang batang Trinity California pado taun 1850, banyak urang lua nan pindah kasitu sahinggo mambuek panduduak usali tagaduah. Urang nan baru tu mandorong urang Indian Amerika kalua dari wilayahnyo, mamburunyo, maino, sarato mampabudaknyo, sahinggo tajadi palawanan dari panduduak usali nan barakhia pambantaian. Ribuan urang mancari kahidupan baru di wilayah tapalosok Redwood ko, salain itu pandatang baru ko mambutuahan bahan baku untuak rumahnyo. Tajadi panabangan komersial nan dilanjuikan jo ekspansi Amerika disitu. Kayu-kayu sirah dari batang Redwood dibabek untuak kapantiangan komersil. Panipuan lahan marak tajadi manyebabak ribuan hektar tanah hilang sarato kayu sirah nan dibabek ditransfer ka industri swasta.\nPada taun 1960-an, penabangan hutan alah maabiahan ampia 90 persen dari sadolah kayu sirah usali. Baru pado tanggal 2 Oktober taun 1968 Taman Nasional Redwood didirian untuak mangamanan batang Redwoon nan tasiso nan ditandotangani dek Presiden Lyndon B. Johnson. Cagar alam nan baru ko tadiri dari 58.000 hektar lahan nan dilindungi. Pada tahun 1978, Presiden Jimmy Carter manambahan labiah banyak tanah nan tamasuak bagian Taman Nasional Redwood sakitar 39.000 hektar lahan, walaupun mandapek tantangan dari industri kayu. Barulah pado taun 1994, California Department of Parks (CDPR) jo National Park Service (NPS) sapakaik untuak mangalola ampek taman palinduangan sumber daya hutan ko. Kaampek taman tu iolah Taman Negara Bagian Redwood Jedediah Smith, Taman Negara Bagian Del Norte Coast, Taman Negara Bagian Redwoods Prairie Creek, jo Taman Negara Bagian Redwood. Taman Nasional Redwood manjadi situs warisan budayo jo marupoan bagian dari Cagar Biosfer Pasisia California.\nSampai kini ko, komunitas urang Indian Amerika di barat lauik Caifornia sampai kini masih batahan, komunitasnyo yaitu Tolowa, Yurok, Hupa, jo Karuk. Kini wilayah nenek monan Yurok jo Tolowa maliputi tanah jo sumber daya nan takandang dalam Taman Nasional Redwood. Wilayah Yurok baoperasi di muaro Batang Klamath, 40 mil ka hulu, sarato wilayah Tolowa di Del Norte County. Sajumlah aspek budayo India barat lauik California mulai bagabuang. Bahaso panduduak usali pun kini masih iduik jo dipatuturan dek urang tuo sarato dipalajari dek generasi nan labiah mudo.\nTumbuhan.\nDawn Redwood.\nDawn Redwood atau namo latinnyo \"Metasequoia glyptostroboides\" ko marupoan jinih pohon nan ado di Taman Nasional Redwood. Tumbuahan ko dipakiroan alah punah salamo jutaan taun nan lalu, tapi ditamuan baliak pado tahun 1944 dek saurang rimbawan di wilayah Sichuan-Hubei di Cino. Dawn Redwood mudah dibedaan dari tumbuhan sajinihnyo di California liwaik ukurannyo nan labiah ketek jo dari daunyo nan gugua. Salain tadapek di taman nasional, tumbuahan ko biasonyo dijadian tanaman hias.\nGiant Sequoia.\nGiant Sequoia nan banamo latin \"Sequoiadendron giganteum\" marupoan tumbuahan nan pakambangannyo capek jo barumua panjang (sakitar labiah dari 3.000 taun), indak ado pohon nan labiah masif daripado Sequoia raksasa. Di Taman Nasional Sequoia tadapek pohon Sequoia nan paliang masif di bumi, dipakiroan total volumenyo labiah dari 50.000 kaki kubik. Giant Sequoia tatuo nan pernah iduik sampai baumua 3.200-3266 taun lamonyo.\nCoast Redwood.\nCoast Redwood atau nan banamo latin \"Sequoia sempervirens\" marupoan jinih pohon nan ado di Taman Nasional Redwood. Tinggi pohon ko bisa mancapai 380 kaki jo leba batang 9 meter. Coast Redwood ko dapek iduik 1.200 hinggo 2.000 taun lamonyo.\nBinatang.\nTaman Nasional Redwood punyo karagaman ekologi nan diakui dek sadolah dunia, sarupo banyak tadapek jinih binatang nan baragam di taman ko. Taman jo sumber daya nan ado di taman tu alah ditetapan pulo sabagai Situs Warisan Dunia. JInih binatang nan ado di taman ko barupo singa laut California, anemon laut hijau raksasa, elang botak, rusa Roosevelt, dan tentu saja, siput pisang.\nDi taman ko tadapek pulo jinih buruang nan baragam. Manuruik catatan Taman Nasional Redwood, tadapek 280 spesies buruang di taman ko, sapatigo dari 800 spesies buruang nan ado di Amerika Serikat. Jinih buruang nan ado di taman ko barupo \"marbled murrelet\" (\"Brachyramphus marmoratus\"), \"western meadowlark\" (\"Sturnella neglecta\"), \"American dipper\" (\"Cinclus mexicanus\"), \"belted kingfisher\" (\"Meaceryle alcyon\"), \"California brown pelicans\" (\"Pelicanus occidentalis\"), \"western snowy plovers (Charadrius nivosus), aspian terns\" (Hydroprogne caspia) jo \"pigeon guillemots\" (\"Cepphus columba\").\nSalain jinih-jinih buruang, tadapek pulo jinih ikan nan iduik di sungai taman ko. Tadapek duo sungai gadang, tigo anak sungai, jo sajumlah kolam. Di sungai tu iduik ikan usalinyo sarupo salmon jo ikan \"trout\" mudo.\nJinih karagaman ekologi nan lain di taman ko adolah tadapeknyo spesies mamalia darek jo lauik. Taman Nasional Redwood ko marupoan rumah baragam jinih mamalia darek. Tadapek 66 spesies mamalia darek jo 13 spesies kalalawa sarupo Virginia oppossum \"(Didelphis virginiana), Marsh shrew (Sorex bendirii), American shrew-mole (Neurotrichus gibbsii), Big brown bat (Eptesicus fuscus), Chipmunk (Tamias sp.)\" jo lain sabagainyo. Untuak mamalia lauiknyo, tadiri dari spesies \"Harbor Seal\" \"(Phoca vitulina\"), Paus abu-abu \"(Eschrichtius robustus),\" Paus bungkuk \"(Megaptera novaeangliae), Harbor Porpoise (Phocoena phocoena) jo lain sabagainyo\"."}
{"id": "326606", "revid": "9649", "url": "https://min.wikipedia.org/wiki?curid=326606", "title": "Cimuntu", "text": "Si Muntu marupokan sosok makhluk hitam, yang saluruh badannyo di tutuik ijuak, dan mamakai topeng, dan bantuknyo nampak seram. Si muntu biaso di jumpoi di acara alek nagari di Andaleh Baruk Bukik, Kecamatan Sungayang, Kabupaten Tanah Datar, Sumatera Barat. Kalau dari kota Padang kiro-kiro manampuah perjalnan 4 jam manggunoan kendaraan darat.\nPado alek nagari baragam kesenian Minangkabau banayak wak jumpoi, kayak ,tari piriang, lukah gilo, pencak silat, dan kesenian lainnyo. Indak katinggalan pulo kesenian Cimuntu, karano Cimuntu sangat unik.\nKonon manuruik carito Cimuntu marupokan salah satu bantuk penyamaran para pejuang-pejuang pado maso parang. Dahulunyo Cimunto baperan pantiang mangatur taktik parang pado zaman parang Padri yang di pimpin Tuangku Imam Bonjol.\nKehadiran Cimuntu sabagai kesenian, bamulo dari pamarintah rajo pagaruyuang yang manyuruh satiap nagari untuk manghadiran karya seni daerah. Kamudian tabiklah ide pemuda-pemuda pado maso itu untuk maiduikkan baliak sosok Cimutu. Bekonyo Cimutu di arak kaliliang kampuang, manggunokan alat music pupuik batang padi. Bekonyo iriang-iriangan dimariahan samo tariakan anak-anak yang basorak: \u201coii muntuk\u2026 oii muntuk,\u201d."}
{"id": "326607", "revid": "8466", "url": "https://min.wikipedia.org/wiki?curid=326607", "title": "Hiu sirip hitam", "text": ""}
{"id": "326608", "revid": "12718", "url": "https://min.wikipedia.org/wiki?curid=326608", "title": "Pura Penataran Sasih", "text": "Pura Penataran Sasih marupoan pura nan talatak di Banjar Intaran, Desa Pejeng, Kecamatan Tampaksiring, Kabupaten Gianyar, Bali. Kok dari Kota Denpasar, pura ko talatak sakitar 27 Km di sabalah timur kota. Sacaro geografis Pura ko barado di koordinat 8\u00b0 30'49.56 \u201dLS, 115\u00b0 17'36.49\u201d BT pado katinggian 207 mdpl. Pura Penataran Sasih Pura Penataran Sasih alah dapek pulo SK penetapan dari Pemerintah yaitu SK No. 260 / SK / UPT.BD / 22.VII / 2003 jo upayo pelestarian.\nPura nan tanamo dek mitosnyo ko tadapek di dalamnyo benda-benda paninggalan purbakala nan banamo Nekara Pejeng. Nekara ko tamasuak benda suci manuruik mitosnyo, bahkan dicaritoan pulo konon nekara ko tabuek dari pacahan bulan nan jatuah dari langik.\nMitos.\nBulan Pejeng.\nNamo pura ko diambiak dari paninggalan purbakala nan cukuik tanamo di tampeknyo, yaitu Bulan Pejeng. Bulan pejeng marupoan sabuah gandang (Nekara) parunggu nan dipacayoi punyo kakuatan supranatural. Di nekara tu tadapek hiasan koncek sabagai sarano panghormatan ka leluhur sabagai palinduang. Dalam budayo pertanian, koncek marupoan simbol aia nan kudian takaik jo fungsi Nekara sabagai sarano pamujaan untuak mamintak ujan. Katiko Nekara ditabuah, suaronyo sarupo patuih nan mangundang ujan tibo. Disabuikan pulo di legenda lain basonyo Nekara ko marupoan perhiasan talingo Dewi Ratih (Dewi Bulan dalam mitologi Bali).\nManuruik mitos nan bakambang di masyarakaik, dulu tadapek tigo baleh bulan di ateh bumi ko, ciek tajatuah ka bumi jo tasangkuik di batang. Sinar nan dipancaran dek bulan nan tajatuah tu sangaik tarang nan manarangi daerah di sakitarnyo siang jo malam, sahinggo indak ado urang maliang nan talok manciloknyo di malam hari. Tapi suatu hari ado maliang nan barundiang jo basipakaik untuak mamadaman sinar bulan tu. Salah surang dari maliang tu mamanjek batang tampek bulan tu tasangkuik, inyo barusaho mamadaman sinar bulan jo aia ketek nan dipancurannyo kasitu. Dek ulah maliang tu, bulan tu maledak manjadi tapacah-pacah, ciek pacahannyo manjadi Nekara Bulan di Pejeng. Karusakan nan ada di baliak Nekara itu dicaritoan pulo barasa dari ledakan tu. Namo Bulan Pejeng dalam bahaso Bali artinyo Sasih, sahinggo puro ko dikana jo namo Pura Panataran Sasih.\nKebo Iwa.\nSalain mitos tu, ado pulo mitos lainnyo nan cukuik tanamo di masyarakaik satampek. Mitos tu manyabuikan basonyo Bulan Pejeng marupoan \"Kebo Iwa\" saurang Mahapatih Karajaan Bali Kuno sabagai subang (antiang-antiang) nan sakti bana. Inyo bisa mambuek sajumlah tampek suci sarupo Candi Gunung Kawi dan Goa Gajah dek kasaktiannyo tu.\nFungsi.\nPura Penataran Sasih marupoan pura penataran nan manjadi tampek pamujaan awal tajadinyo kahidupan di dunia. Manuruik hasil panalitian tahadok paninggalan benda-benda kuno di area pura, Pura Penataran Sasih alah ado sabalun pangaruah Hindu masuak ka Bali. Dipakiroan sarupo jo zaman Dongson di nagari Cino, sakitar 300 tahun Sabalun Masehi. Samantaro itu Hindu masuak ka Bali dipakiroan sakitar abaik ka-8. Pura ko tamasuak cagar budayo sarato alah dapek pulo SK penetapan dari Pemerintah yaitu SK No. 260 / SK / UPT.BD / 22.VII / 2003 jo upayo pelestarian. Salain sabagai cagar budayo, Pura Penataran Sasih bafungsi sabagai objek wisata sarato sabagai Pura Sad Kayangan Jagat.\nPangalolaan.\nPangalolaan pura sabagai objek wisata ko dikalola jo sistem kontrak. Hasil pangalolaannyo digunoan untuak biayo pamaliharaan jo kebersihan pura sarato kabutuhan pura lainnyo. Pamasukan nan didapek dari kunjungan wisata dikalola sarato pola pangalolaan daya tarik wisata sapanuahnyo ditangani dek Desa Adaik Pejeng. Salain itu, ado pulo subsidi dari desa adaik ka pengemong pura digilia tiok taun untuak pura nan manganduang warisan budaya.\nKagiatan di Pura.\nTari Sanghyang Jaran.\nTari Sanghyang marupoan tarian sakral nan tadapek dalam rangakaian upacara adaik suci. Patunjukan tari ko indak hanyo sabagai tontonan masyarakaik se, tapi tari ko dilakuan katiko desa dilando bahayo atau musibah. Tari Sanghyang tamasuak pulo ka dalam tarian kerauhan (trance) dek karanao panarinyo kamasuakan roh (bidadari kahyangan jo binatang lainnyo nan punyo kakuatan marusak sarupo babi hutan, cigak, atau nan punyo kakuatan gaib lainnyo).\nTarian ko biasonyo dibaokan dek ampek panari padusi atau laki-laki jo iriangan padaun suaro nan manyanyian tembang-tembang pamujaan. Panarinyo biasonyo indak sadarkan diri atau kamasuakan roh (trance) katiko manari, matonyo tatutuik sarato mahentak-hentak ka baro api nan ado di mukonyo. Tarian Sanghyang Jaran ko ado pulo di Nusa Lembongan, tapi agak babeda jo nan di Bali ko. Di Nusa Lembongan panarinyo manunggangan properti sarupo kudo, langkok jo lonceang di kaki panarinyo. Hal itu nan mambedaannyo jo tari Sang Hyang Jaran di Bali.\nTari Sanghyang ko punyo bamacam-macam bantuak sarupo Sanghyang Dedadri, Sanghyang, Jaran, Sanghyang Sampat, jo Sanghyang Memedi. Diadoannyo indak satiok hari sarupo tarian lainnyo atau odalan, tapi pado hari tatantu sajo. Nyayian nan dipakai untuak mangiriangan tarian ko tadiri dari baragam bantuak sasuai jo jinih tari sahyang nan banyak macamnyo.\nNgayah.\nPura Penataran Sasih bafungsi pulo untuak tampek diadoannyo upacara adaik sarupo \"upacara nuasen\" karya\u00a0jo mecaru. Sabalun upacara adaik dimulai, masyarakaik sakitar pura bagotong-royong manyiapan upacara ko (ngayah). Mulai dari \"nangiang taring, lap-lapan, sanggar agung\" sarato taring kebat, sarato mamasang wastra jo pengangge di sajumlah pelinggih di jeruan pura. Kagiatan ngayah ko biasonyo alah dimulai jauah hari manjalang upacara adaik dimulai.\nTradisi Siat Sampian.\nTradisi Siat Sampian marupoan tradisi parang sakral nan diadoan satiok tigo hari sakali sasudah Purnama Kedasa (bulan purnama kasapuluah manuruik pananggalan masyarakai adaik satampek). Siat Sampian barasa dari kato \"siat\" nan barati parang jo \"sampian\" nan barati rangkaian janur nan dipakai sabagai sarano upacara kaagamaan. Janur dipakai sabagai alat parang dalam tradisi tu. Tradisi ko dilakuan dek laki-laki di sakitar pura nan disabuik pulo sabagai \"parekan\" nanturuik balago dalam parang tu. Parekan biasonyo mangabdi untuak manolong kalancaran kagiatan kaagaman di pura. Dalam tradisi atau ritual ko indak mancari manang atau kalah, tapi sabagai simbol paringatan ka umaik Hindu supayo balaku di jalan nan suci jo bana.\nBhakti Penganyar.\nPalaksanaan bhakti penganyar di pura Penataran Sasih marupoan ujuik bakti, ujuik syukur jo panghormatan kapado Ida Sang Hyang Widhi Wasa. Salain itu, palakasanaan bhakti penganyar ko dilakuan pulo unutak mamohon kasalamatan, kasejahteraan, kamakmuran, jo kasaimbangan alam samesta sarato isinyo. Disamping itu pula, pelaksanaan bhakti penganyar juga untuk memohon keselamatan dan kesejahteraan, kemakmuran dan keseimbangan alam semesta beserta isinya.\nBangunan.\nPura Penataran Sasih tadiri dari banyak \"palebahan\" atau bagian nan manjadian pura ko sabagai puri induak. Di bagian utara tadapek Pura Taman Sari, Pura Ratu Pasek, jo Pura Bale Agung, untuak bagian salatannyo tadapek Pura Ibu. Pado bagian \"jeroan\" atau halaman dalam pura Penataran Sasih ko tadapek sajumlah \"pelinggih.\" Di bagian pintu masuak sabalah jaba tangah, tadapek bangunan Padma Kurung sabagai tampek panyimpanan Sang Hyang Jaran.\nDi deretan bagian timur pura, tadapek bangunan pangaruman nan biasonyo bafungsi sabgai tampek manstanakan simbol-simbol Ida Batara dari Pura Kahyangan Tiga di saluruah Pejeng. Salain di bagian timur, ado pulo balai pangaruman di bagian utara nan tadapek pelinggih Ratu Sasih disitu. Di bagian salatannyo tadapek atau pura cabang Ida Batara Gana jo pasimpangan Ida Batara Brahma. Tadapek pulo pasimpangan nan lain di bagian utara pura, yaitu pasimpangan Batara Wisnu jo pasimpangan Batara Mahadewa di bagian barat.\nPaninggalan.\nSalain Nekara Pejang nan tadapek di Pura Penataran Sasih, ditamuan pulo paninggalan purbakala nan baragam. Pado \"jeroan\" atau halaman dalam tadapek sajumlah tinggalan arkeologi sarupo arca Ganesa, arca perwujudan Bhatara-Bhatari, arca Pendeta, arca Catur Kaya, arca Dwarapala, dan Lingga Yoni. Di halaman tangah tapeknyo di muko jo di balakang candi Bentar tadapek simbol angko taun \"Surya sangkala\" barupo bulan, gajah, nago nan samo jo taun 1888 Caka atau 1966 Masehi."}
{"id": "326609", "revid": "12718", "url": "https://min.wikipedia.org/wiki?curid=326609", "title": "Tunggal panaluan", "text": "Tunggal panaluan adolah tungkek sati nan digunoan dek dukun atau Datu urang Batak, Sumatera Utara untuak manyigakan baragam panyakik, mandatangan ujan, manjago kampuang (\"huta\") dari sarangan musuah sarato mausia balo/kasialan. Tungkek ko tabuek dari kayu pohon tatantu sarato diukia babantuak muko manusia nan diieh jo bulu kudo sarato utak manusia nan dimasak. Kaduo bahan tu didapek dari pangorbanan saurang korban. Tunggal panaluan dipakiroan alah ado sajak abaik ka-19 Masehi.\nSijarah.\nPado zaman dahulu tadapek sabuah kaluarga di hutan Sidogordogor Pangururan nan alah lamo indak punyo katurunan hinggo tujuah taun lamonyo. Kaluarga tu tadiri dari Guru Hatahutan jo istrinyo nan banamo Nasindak Panaluan. Tujuah taun sasudah tu, kalauarga tu mandapekan anak kamba laki-laki jo padusi dari panantiannyo badoa ka Ompu Mula Jadi Na Bolon. Sasudah itu dilakuan alek Martutu Aek (maagiah namo) ka kaduo anak tu, namonyo yaitu Aji Donda Hatautan untuak nan laki-laki jo Siboru Tapi Nauasan Penatua untuak nan padusi. Huta atau tokoh masyarakat manganjuran supayo kaduo anak tu dipisahan supayo di kudian hari indak tajadi hal nan indak diinginan.\nKatiko kaduo anak tu alah tumbuah dewasa, timbua raso suko diantaro kaduo anak tu nan indak dipakiroan dek urang tuonyo. Wakatu kaduonyo pai ka hutan mancari kayu baka, tajadi kajadian nan indak diinginan. Kaduonyo dimabuak cinto sahinggo malakuan hubungan seksual. Sasudah tu, Siboru Tapi Nausan mancaliak buah dari batang Tuo Manggule jo maminta saudara kambanya untuak maambiakannyo. Aji Donda Hatautan mamanjek batang tu sarato mamakan buahnyo, sasudah tu badannyo malakek ka batang tu sacaro tibo-tibo. Siboru Tapi Nausan pun mamanjek batang tu sarato mamakan buahnyo pulo, badannyo pun malakek pulo ka batang tu basamo jo Aji Donda Hatautan. Salanjuiknyo kaduo urang tunyo tibo basamo Datu (urang sakti) untuak malapehan badan anak-anaknyo, tapi indak berhasil. Urang sakti tu basamo ampek urang Datu lain dibek malakek lo ka batang tu dek barusaho malapehan kaduo anak tu. Sadolah urang nan malakek ka batang tu akhianyo maningga di tampek.\nSasudah kajadian tu tajadi, diukia lah patuang tungkek panaluan untuak manganang kajadian tu. Urutan nan malakek ka batang tu adolah Aji Donda Hatautan, Siboru Tapi Nauasan, Datu Pulu Panjang Na Uli, Si Parjambulan Namelbuselbus, Guru Mangantar Porang, Si Sanggar Meoleol, Si Upar Manggalele, jo Barit Songkar Pangururan. Mitos ko sabagai bantuak pangajaran turun tamurun untuak suku Batak untuak mandangaan saran urang tuo. Manuruik mitos tu, tajadinyo Tunggal Panaluan marupoan hukuman dari Dewa-dewi ka kaduo anak kamba tu dek amlakuan hubungan badan nan indak dibuliahan. Kaduo anak nan malakek ka batang nan sadang babuah tu manandoan basonyo Siboru Tapi Nauasan sadang manganduang anak kakaknyo Aji Donda Hatautan.\nBantuak.\nTunggal panaluan mampunyoi katinggian 1,70 meter, tabanyo 5-6 sentimeter, barekknyo sakitar satangah kilogram sampai sakilo nan bantuaknyo gadang di ateh jo mangetek ka bawah. Bagian bawahnyo marunciang jo tadapek basi pulo. Tungkek ko barono coklat kahitaman nan tabuek dari kayu donggala atau oiu-iu tangguli. Salain tu, tadapek pulo ukiran-ukiran di tungkek ko dari ujuang ateh sampai ka bawah. Ukiran tu babantuak sarupo manusia nan belirik dari ateh sampai ka bawah nan punyo tangan, kaki , mato, iduang, muluik, jo talingo. \nDi ujuang ateh tungkek pas di ateh kapalo ukiran manusia, tadapek bulu sarupo rambuik nan tabuek dari ikua kudo, bulu ayam atau bulu buruang. Bagian bulu tu diikek jo ikek kapalo barono putiah, sirah, jo itam. Ikek kapalo nan barono putiah malambangan kasucian jo benua sabagai tampek basamayamnyo Sang Pencipta. Nan barono merah malambangan kabaranian jo tampek manusia, hewan, jo alam iduik. Nan barono itam malambangan tampek galok nan tadapek roh-roh di dalamnyo.\nDi bagian tangah paliang banyak tadapek ukiran manusia jo ruang untuak mangganggam tungkek. Salain tadapek ukiran bantuak manusia, ado pulo ukiran bantuak hewan sarupo anjiang, kudo, kabau lia, ula bakaki ampek, buayo, atau ayam. Penggabuangan antaro seni jo ukiran tradisional tu dibuek jo pamahat dari kampuang Siallagan.\nFungsi.\nTungkek Tunggal panaluan marupoan tungkek rajo adaik Batak nan dipacik dek satiok rajo adaik atau datu nan punyo ilimu magis untuak saliang bataruang manunjuakan daerah kakuasaan jo mancari sia nan takuek diantaro rajo dari datu-datu nan sakti. Sacaro fisik, tungkek ko indak mambuek efek serius kok digunoan untuak manyarang urang, tapi masyarakaik Batak mayakini pado maso lampau Rajo Batak manggunoan tungkek ko sabagai sanjato untuak malumpuahan lawan nan indak basentuhan langsuang.\nTungkek ko dapek manyegakan urang sakik, maagiahan katurunan ka kaluarga nan alah mananti katurunan, mausia roh-roh jaek, mandatangan ujan, mambarantian ujan, mabuek tanah jadi subua, dipakai parang katiko mausia panjajah di jaman panjajahan, sarato maagiah pituah, parintah atau hukuman. Dalam ritual, tungkek Tunggal panaluan dipakai dalam tari-tarian adaik batak katiko ado upacara adaik sarupo upacara katiko musim panen tibo. Tungkek tu marupoan representasi dari simbol Tuhan Yang Maha Tinggi, masyarakaik Batak nan ado di Pulau Samosir mayakini basonyo tungkek ko marupoan panjelmaan dari Tritunggal (Benua Ateh, Benua Tangah, Benua Bawah) nan manjadi sabuah tungkek. Salain itu, tungkek ko manjadi simbol atau patando adonyo kahidupan jo kamatian elok jo buruak. Tungkek nan manjadi sanjato tradisional ko disucian sacaro khusus dek masyarakaik satampek. Kini ko masih ado ciek tunggal panaluan nan masih tasiso tasimpan di dalam Museum Gereja Katolik nan ado di Samosir.\nJinih.\nTunggal panaluan punyo jinih lain nan sarupo, yaitu Tungkot Malehat. Tungkot Malehat marupoan jinih Tunggal panaluan nan labiah ketek. Tinggi tungkek ko sakitar 162 cm, lebanyo 22 cm, jo badiameter 31 cm. Tungkek ko dibuek dari kayu jo digunoan dek urang Karo jo bukan urang Toba. Desain tungkek ko labiah sederahana daripado tungkek Tunggal panaluan. Tunggal panaluan diukia sampai bagian bawah, sadangkan tungkek Malehat indak punyo banyak ukiran. Tungkot Malehat babantuak sosok manusia nan sadang naiak kudi atau singo. Di kapalonyo tadapek panutuik kapalo atau ikek kapalo. Ukiran pado tungkek ko tadapek di bagian atehnyo nan diukia barupo sosok manusia nan naiak singo atau kudo. Sacaro umum tungkek ko marupoan pakambangan tungkek Tunggal panaluan nan labiah baru."}
{"id": "326610", "revid": "10515", "url": "https://min.wikipedia.org/wiki?curid=326610", "title": "Malompek paga", "text": "Pado adaik perkawinan Minangkabau ado saraik nan harus dipanuahi jo ditaati sabalun dilangsuangkannyo perkawinan. Di antaronyo adolah kaduo calon pangantin harus baragamo Islam, indak sadarah atau indak barasal dari suku nan samo kacuali pasukuan tu barasal dari nagari atau luhak nan babeda. Salanjutnyo urang tu dapek saliang maharagoi jo manghormati urang tuo dari kaduo balah pihak, kamudian calon marapulai (laki) harus alah punyo sumber panghasilan untuak dapek manjamin iduik kaluarganyo.\nMaminang.\nAdaik perkawinan Minang dalam maminang, jikok bujang jo gadih alah bakenalan atau urang tuo bakainginan maminang ciek gadih dalam rangka mancarian jodoh untuak anak kamanakannyo, mako panjajakan jo paminangan dilakuan dek urang tuo. Paminangan ko dilakuan dek mamak dari pihak padusi. Paminangan disyariat an dalam perkawinan nan wakatu palaksanaannyo diadoan sabalun balangsuangnyo akad nikah.\nPado tahap paminangan dikenal tahapan maresek nan dilakuan dek pihak padusi. \nTahapan maresek dalam paminangan ko pihak padusi alah mambawo tando barupo cincin panando alah ditarimonyo lamaran. Salanjuiknyo tahapan parkawinan adaik nan biasonyo dilakuan salamo 2-3 hari. Sudah tu ado tahapan japuik bajangkau, makasuiknyo panjampuik an pengantin laki-laki nan dilakuan dek pihak padusi. \nDari urutan-urutan acara perkawinan, ado perkawinan nan indak dibuliah dek adaik, yaitu perkawinan lompek paga.\nPerkawinan Lompek Paga.\nPerkawinan lompek paga marupokan perkawinan nan dilakuan antaro ka duo calon pengantin yang tampek daerah tingganyo babeda. Alasan dibalakuannyo adaik sarupo ko supayo manjago katurunan sarato indak tacampuanyo urang awak jo urang pandatang. Kalau alah tajadi, keluarga marapulai harus manjalani hukuman barupo mambayia pitih dando. Pitih dando ko di agiah an ka mamak untuak kaparaluan balai adaik. Dando ko diukua dari jarak tampek tingga kaduo calon pengantin dan sasuai jo kesepakatan basamo.\nMisalnyo urang Nagari Koto nan Gadang, Kecamatan Payakumbuh akan babini ka urang di Nagari Padang Tarok, Kecamatan Baso. Dari jarak daerah tu, pihak kaluarga laki-laki harus mambayia pitih dando sabanyak 2 ameh sataro jo pitih kurang labiah Rp 3.500.000,00. Sarupo itu lah sala ciek tradisi nan ndak dibuliah an dek adaik di Minangkabau yaitu malompek paga. "}
{"id": "326611", "revid": "183", "url": "https://min.wikipedia.org/wiki?curid=326611", "title": "Rokok daun nipah", "text": "Nipah adolah sajenis palem nan tumbuah di lingkungan hutan\u00a0bakau atau dakerah tapilawik salamoko urang tau nipah hanyo untuek mambuek katupek, kironyo bisa digunokan untuak mambuek rokok. Rokok nipah marupokan jenis kearifan lokal nan ado di nagari Minangkabau. Daun nipah digunokan untuak karate maliantiang tambakau yang maagiah karakteristik terhadap raso rokok. Sajak dulu masyarakat minangkabau alah tabiaso maisok rokok nipah \nBiasonyo pado kiniko rokok nipah diisok dek nan gaek-gaek karano pado masodulu tu rokok indak bamacam-macam mode kiniko samanjak dulu alah tabiaso maisok rokok nipah dan indak bisa maninggakan kebiaasan nan mode itu"}
{"id": "326614", "revid": "7646", "url": "https://min.wikipedia.org/wiki?curid=326614", "title": "Ruang Amber", "text": "Ruang Amber adolah sabuah ruangan nan dilapisi jo ameh, batu amber jo kaco nan talatak di Istana Catherine, Tsarskoye Selo dakek Saint Petersburg. Ruang Amber nan usali dibuek pado abaik ka-18 di Prusia, tapi ruangan nan usali ko dibongka jo akhianyo hilang salamo Parang Dunia II. Ruang Amber di rekonstruksi baliak di Istana Catherine antaro taun 1979 jo 2003.\nSijarah.\nPambangunan.\nPambanguan ruang Amber dimulai pado taun 1701 nan dipasang di Istano Charlottenburg, kadiaman Frederick, Rajo patamo di Prusia, dek desakan istri kaduonyo Sophie Charlotte. Konsep jo desain rungannyo dirancang dek pamahek Jerman, Andreas Schl\u00fcter jo dibangun dek pangrajin ambar Denmark Gottfried Wolframdibangun sarato jo bantuan ahli ambar Ernst Schacht jo Gottfried Turau dari Danzig.\nPambangunan ruang Amber mulonyo dipasang di Istana Charlottenburg, rumah Friedrich I, Rajo Prusia patamo, tapi akhianyo dipasang di Istano Kota Berlin. Salamo kunjungan pado taun 1716, Tsar Peter Agung sangaik mangagumi ruang Amber tu, sahinggo Rajo Prusia manyerahan ruang Amber ka sekutunyo tu Tsar Peter Agung dari Kekaisaran Rusia sabagai hadiah untuak mampakuek aliansi Prusia-Rusia.\nRuang Amber dikirim ka Rusia dalam 18 kotak gadang sarato dipasang di Winter House di St. Petersburg sabagai bbagian dari koleksi seni Eropa. Pado taun 1755, Czarina Elizabeth mamarintahan ruangan tu untuak dipindahan ka Istana Catherine di Pushkin nan banamo Tsarskoye Selo, atau \"Desa Czar\". Parancang Italia Bartolomeo Francesco Rastrelli marancang ulang ruangan supayo suai jo ruang barunyo nan labiah gadang manggunoan amber tambahan nan dikirim dari Berlin. Sasudah direnovasi pado abaik ka-18, lueh ruang Amber manjadi 180 meter persegi nan dilangkoki jo anam ton ambr jo batu mulia lainnyo. Panaliti mampakiroan ruangan tu banilai $ 142 juta atau sakitar 1.9 triliun. Sairiang wakatu, ruang Amber digunoan sabagai ruang meditasi pribadi untuak Czarina Elizabeth, ruang patamuan, jo ruang piala.\nEvakuasi Perang Dunia II.\nIndak lamo sasudah dimulainyo invasi Jerman ka Uni Soviet dalam Parang Dunia II, pajabaik jo kurator nan batangguang jawaik untuak mailangan harato seni di Leningrad, mancubo mambongka jo mamindahan ruang Amber. para kurator yang bertanggung jawab untuk menghilangkan harta seni di Leningrad mencoba membongkar dan memindahkan Ruang Amber. Tapi sasudah bataun-yaun ruang Amber alah rapuah jo kariang sahinggo indak mudah untuak mamindahannyo tanpa maancuannyo. Dek karano itu, hiasan nan malakek di ruang Amber ditutuik jo hiasan dindiang biaso supayo pasukan Jerman indak marabuiknyo. Tapi usaha kuator tu untuak manyuruakan ruang Amber tu gagal dek dikatahui jo pasukan Jerman.\nTentara Jerman langsuang marobohan ruang Amber dalam wakatu 36 jam ka dalam 27 peti di bawah pangawasan duo ahli. Peti-peti nan barisi harato karun ruang Amber tu dikirim ka K\u00f6nigsberg di Prusia Timur pado tanggal 14 Oktober 1941 untuak disimpan jo dipajang di kastil kota. Paddo tanggal 13 November 1941, sabah surek kaba dari K\u00f6nigsberg mangumuman basonyo alah dibuka pameran ruang Amber di Kastil K\u00f6nigsberg.\nHari Tarakhia di K\u00f6nigsberg.\nPado akhia tahun 1943 sasudah Parang Dunia II tajadi, Alfred Rohde mambongka ruang Amber jo mambuangnyo. Pada bulan Agustus 1944, K\u00f6nigsberg dibaka jo api dek Angkatan Udara Karajaan sahinggo maancuan ruang Amber. Itu menderita kerusakan lebih lanjut yang luas dari artileri dari Tentara Merah yang maju sebelum pendudukan terakhir pada 9 April 1945. Bulan Agustus barikuiknyo Kastil K\u00f6nigsberg dihancuan dek serangan bom sakutu sahinggo maancuan ruang Amber. Dek karano kajadian tu jajak ruang Amber hilang.\nSasudah kajadian tu, ruang Amber direkonstruksi baliak pado tahun 1979 di Tsarskoye Selo jo salasai salamo 25 taun. Dek Presiden Rusia Vladimir Putin jo Kanselir Jerman katiko itu Gerhard Schr\u00f6der, ruang Amber manjadi panando paringatan 300 tahun St. Petersburg wakatu tu. Ruang Amber tu kini dipajang untuak umum di Museum Tsarskoye Selo di lua St. Petersburg.\nMisteri jo Panamuan.\nSasudah parang, ruang Amber indak pernah ditamuan baliak, tapi tadapek laporan nan manyatoan potongan-potongan ruang Amber tu ado nan salamaik dari parang. Sajumlah saksi mancaliak bagian dari ruang Amber tu di ateh kapa Wilhelm Gustloff nan maninggaan Gdynia pado 30 Januari 1945. Kapa tu kudian ditorpedo sarato ditanggalaman dek kapa salam Uni Soviet.\nPado taun 1997, sabuah mosaik batu Italia nan marupoan bagian dari ampek set batu nan maiasi ruang Amber ditamuan di Jerman. Batu tu punyo kaluarga saurang prajurit nan mangakui pernah manolong mangamehan ruang Amber wakatu dipindahan dulu. Akhianyo mosaik batu tu diserahan ka Rusia untuak digunoan dalam upayo rekonstruksi. Pada tahun 1998, tadapek pulo barito basonyo ruang Amber alah ditamuan. Urang nan manamuan yaitu duo tim nan barasa dari Jerman jo Lithuania. Tim Jerman manunjuak ka tambang perak, samantaro tim Lituania mayakini harato karun di ruang Amber tu takubua di laguna, tapi indak ado dari kaduonyo nan barhasil manamuannyo.\nPado taun 2004, jurnalis investigasi Catherine Scott-Clark jo Adrian Levy malakuan panyalidikan tantang ruang Amber. Urang tu manyimpulan basonyo ruang Amber kamungkinan ancua katiko kastil K\u00f6nigsberg rusak salamo dibom dek Angkatan Udara Kerajaan pada taun 1944. Dokumen dari Arsip Nasional Rusia maungkapan basonyo Ruang Amber diancuan antaro tanggal 9 jo 11 April 1945. Tanggal-tanggal tu suai jo tanggal akhia parang K\u00f6nigsberg pado 9 April.\nSijarawan sulik mampacayoi basonyo ruang Amber nan baton-ton tu bisa ilang, sahinggo banyak sijarawan nan mancari titiak tarang dari rang Amber tu. Teori nan paliang dasa yaitu peti diancuan dek pamboman pado taun 1944. Teori lain mangatoan basonyo ruang Amber masih ado di Kaliningrad, ruang Amber tu dimuekan ka kapa jo ditamuan di bagian bawah Lauik Baltik. Pado taun 1997, sakalompok detektiif seni Jerman mandapekan patunjuak basonyo ado urang nan manjua panel ruang Amber. Detektif tu manggrebek kantua urang tu dan mandapekan panel ruang Amber tu, tapi urang nan manjua tu indak tau asa mulo dari panel nan inyo jua tu. Teori lain mangatoan basonyo Stalin punyo ruang Amber kaduo sarato Jerman mancilok informasi palsu.\nTadapek carito nan malagenda di kalangan masyarakaik wakatu tu. Banyak urang nan mangalami kajadian aneh katiko barusaho mancari kaba dari ruang Amber. Alfred Rohde jo istrinyo maningga dek tifus dek akrano manyalidiki ruangan tu. Jenderal Gusev, saurang pawira intelijen Rusia maningga pulo dek kacalakaan oto sasudah inyo maagiahan informasi ruang Amber ka wartawan.\nAdaptasi.\nPamainan.\nRuang Amber diadaptasi manjadi pamainan nan bajudul \"Raid: World War II (2017).\" Dalam pamainan tu, pamaian ditugasan mancari jo mancilok ruang Amber dalam kaadaan Parang Dunia II malawan Nazi.\nLiteratur.\nSalain diadaptasi manjadi pamainan, cariito ruang Amber dijadioan novel pulo dek sajumlah panulih. Steve Berry manulih novel \"The Amber Room (2003)\" nan mancaritoan tantang paburuan ruang amber nan dilakuan dek duo kalompok yaitu \"die Retter der Verlorenen Antiquitaten\". Panulih Faye Kellerman manulih buku tantang ruang Amber pulo nan bajudul \"Murder 101\" (2014). Buku-buku lain nan mangadptasi carito ruang Amber ko yaitu \"Time Salvager\" (2015), \"The Other Side of Silence\" (2016), \"Salt to the Sea\" (2016), \"The Amber Shadows\" (2016), \"The Romanov Ransom\" (2017) jo The Red Moth (2013).\nProgram Tv.\nCarito ruang Amber ko pernah ditampilan di program tv \"Season 1 of Expedition Unknown\". Di program tv tu dicaritoan tantang patualangan Josh Gates manjalajahi duo daerah Jerman nan manjadi bunker jo tambang perak pado abaik ka-17. Salin itu, ado pulo program tv Amerika lain nan bajudul \"White Collar\" nan mancaritoan tantang kotak musik dari ruang Amber."}
{"id": "326623", "revid": "2820438", "url": "https://min.wikipedia.org/wiki?curid=326623", "title": "Museum Puri Lukisan", "text": "Museum Puri Lukisan marupoan museum seni tatuo di Bali nan khusus barisi lukisan-lukisan tradisional Bali jo ukiran kayu. Museum ko talatak di Desa Ubud, Kabupaten Gianyar, Bali. Lukisan nan ado di museum ko mulai dari lukisan parang sabalun kamardekaan (1930-1945) hinggo sasudah kamardekaan sampai kini ko. Karya-karya nan ado dalam museum ko marupoan hasil karya dari Ida Bagus Nyana, Ida Bagus Gelgel, I Gusti Nyoman Lempad, Anak Agung Gde Sobrat, I Gusti Made Deblog, jo lain sabagainyo.\nSijarah.\nMulonyo pandirian museum ko barawal dari kakhawatiran tajadnyo pamiskinan budaya di Bali. Budaya nan dimukasuikan tamasuak karya-karya palukih asa Pulau Dewata. Palukih-palukih di Bali ko alah ado nan mandapekan pangakuan internasional sajak abaik ka-20. Karya-karya palukih itu pun alah manyeba ka baragam daerah hinggo negara sabagai cedera mata turis. Hal itu lah nan mambuek ciri khas karya lukih Bali ko dikhawatiran akan hilang jo sulik ditamuan di maso mandatang.\nDari pamikiran tu muncua inisiatif dari sajumlah tokoh untuak mandirian pakumpulan seniman nan diagiah namo Pitamaha pado taun 1936. Pandiri pakumpulan saniman ko adolah Tjokorda Gde Agung Sukawati (Rajo Ubud), Walter Spies (palukih asa Jerman, 1895-1942), jo Rudolf Bonnet (palukih asa Balando, 1895-1978). Pakumpulan ko punyo misi nan diusuang, yaitu malestarian jo mangambangan seni Bali baik tradisional atau modern. Pado awal kabaradoannyo, aktivitas pakumpulan ko mulai dari mambuek pameran untuak mangenalan karya anggotanyo nan mancapai 125 saniman ka ranah internasional.\nSairiang pajalanan wakatu, pakumulan ko mangalami pasang suruik. Maso kritis nan dialami dek pakumpulan ko tajadi akibaik pangaruah Parang Dunia II. Katiko itu saniman ko maraso paralu adonyo sabuah museum. Dibueklah wadah baru nan banamo Yayasan Ratna Wartha. Pado hakikaiknyo, yayasan ko manaruihan gagasan nan alah dicatuihan dek Pitamaha. Liwaik yayasan ko, diwujuikan gagasan untuak mandirian museum seni Bali nan dimulai jo parancangan Museum Puri Lukisan.\nPado tanggal 31 Januari 1954 dilakuan palatakan batu patamo di museum ko nan dilakuan dek Perdana Menteri Ali Sastroamidjojo. Sasudah itu museum ko diresmian dek Menteri Pandidikan jo Kabudayoan, Mohammad Yamin, pado 31 Januari 1956. Katiko itu Tjokorda Gde Agung Sukawati manjadi direktur museum, sadangkan Rudolf Bonnet sabagai kurator. Koleksi-koleksi nan ado di museum tu wakatu itu marupoan sumbangan dari seniman nan lain. Salain itu ado pulo koleksi nan dibali dari dana donasi.\nBangunan.\nBangunan Museum Puri Lukisan tabagi manjadi ampek bagian. Bagian patamo di sabalah utara (Galeri Pitamaha) marupoan rumah lukisan tradisional modern Bali sabalun parang kamardekaan (1930-1945) jo koleksi I Gusti Nyoman Lempad. Bagian kaduo di sabalah barat (Galeri Ida Bagus Made) marupuan tampek kumpulan lukisan karya Ida Bagus Made. Bagian katigo di sabalah timur (Galeri Wayang) marupoan tampek koleksi wayang nan ado di museum. Bagian tarakhia di sabalah selatan (Galeri Pandiri) marupoan bagian nan mamuek sijarah museum sarato pandirinyo.\nKoleksi.\nIda Bagus Nyana (1912\u20131985).\nIda Bagus Nyana adolah saurang pamahat kayu jo panari berbakat. Baliau dikana jo kamampuannyo maiduikan kayu nan mati sarato maubahnyo manjadi bantuak jo dimensi nan pas. Karya baliau nan paliang dikana adolah patuang Dewi Pertiwi.\nIda Bagus Gelgel (1900\u20131937).\nIda Bagus Gelgel tumbuah di Kamasan nan jauah dari pangaruah barat, tapi karya-karyanyo bakambang malamapaui konvensi tradisi Wayang. Pado taun 1937, lukisan baliau nan banamo Priest Dharmaswami mamanangan medali perak di Pameran Seni Kolonial Internasional di Paris. Lukisan tu dilukih pado taun 1935 manggunoan pawarna alami di ateh karateh. Lukisan tu manjadi karya gadang di Museum Puri Lukisan. Ida Bagus Gelgel tumbuh di Kamasan, jauh dari pengaruh Barat langsung, tetapi karya-karyanya berkembang melampaui konvensi tradisi Wayang. Lukisan tu bacarito tantang Dharmaswami nan manyalamatan baruak, ula, jo harimau dari sabuah sumua. Katiko Dharmaswami ditangkok jo dituduah jo tuduahan palsu, hewan-hewan tu tibo manyalamatannyo. Lukisan tu manunjuakan hewan-hewan nan batarimo kasih ka Dharmaswami.\nI Gusti Nyoman Lempad (~ 1862\u20131978).\nI Gusti Nyoman Lempad marupoan saniman nan mamounyoi bakat seni lukih, pahat, jo arsitektur. Lempad marupoan tokoh dalam komunitas Bali nan masuak pulo ka lingkaran artistik lua nagari. Baliau marancang sajumlaj istano jo kuil di sakitar Ubud, tamsuak bagian dalam Museum Puri Lukisan. Mural pintu masuak museum di subalah utara marupoan karya nan dibuek jo Lempad. Karya lainnyo dari lukisan Lempad nan dipameran di museum ko adolah Mimpi Dharmawangsa.\nAnak Agung Gde Sobrat (1919\u20131992).\nAnak Agung Gde Sobrat marupoan anak dari kaluarga bangsawan. Sobrat baraja malukih di bawah pangawasan Walter Spies jo Bonnet. Salain itu kakeknyo nan marupoan saurang dalang wayang turuik maajaannyo maukia boneka kulik mantah sarato mambiasaoannyo jo epos Hindu: Ramayana jo Mahabrata. Dari tahun 1957 hinggo 1959, Sobrat maaja di Akademi Seni Murni di Yogyakarta, tempat baliau mangambangan gaya akademiknyo. Lukisan baliau tantang Pasa Bali pernah dipameran di Museum Puri Lukisan pado pambuaan museum tu sarato manjadi karya agungnyo.\nI Gusti Made Deblog (1910\u20131978).\nI Gusti Made Deblog mamulai karirnyo sabagai pamagang di studio fotografer Cino, Yap Sin Tin. Gambarnyo pernah dipameran di Museum Puri Lukisan nan banamo Kelahiran Hanuman (1936). Karya baliau tu manggambaran hutan nan rimbun jo bidadari ajaib pauni hutan nan mambaok pasambahan ka Hanuman. "}
{"id": "326647", "revid": "12718", "url": "https://min.wikipedia.org/wiki?curid=326647", "title": "Soegiarto Adikoesoemo", "text": "Soegiarto Adikoesoemo (lahia di Malang, Jawa Timur, 1938) adolah pengusaha asal Indonesia nan sukses dalam bisnisnyo, sarato manjadi Presiden Komisi di PT AKR Corporindo Tbk. Soegiarto Adikoesoemo masuak ka dalam jajaran urang-urang paliang kayo nan ado di Indonesia, sarato tahun 2018, inyo barado pada peringkat 39 dari 40 urang paliang kayo. Sabalumnyo, tahun 2017, inyo tamasuak pulo ka dalam jajaran urang paliang kayo di Indonesia nan barado pado peringkat 25. \nKehidupan.\nSoegiarto Adikoesoemo nan lahia di Malang, 1938, biaso dipanggia Mr. Gik ko tumbuh manjadi urang nan giat dalam usaho. Dirinyo manamukan kesuksesan dalam karirnyo karano dapek manjalanan bisnis nan dibueknyo. Soegiarto tamasuak ka dalam 40 urang paliang kayo nan ado di Indonesia. Tahun 2018, inyo barado di peringkat 39 nan sabalumnya tahun 2017 inyo di peringkat 25. Panurunan peringkat ko dikaranokan lamahnyo harago saham AKR Corprindo sahinggo harato nan mancapai USD 780 juta atau satara jo Rp 11,3 triliun (kurs Rp 14.500) manurun 42%, jo tacatat sagadang USD 1,35 milliar. Soegiarto tahun 2018, masuak ka dalam 10 urang tuo paliang kayi di Indonesia menurut Forbes, jo kakayoan kurang labiah US$ 780 juta atau sakitar Rp 11 triliun pado umua 80 tahun. Tahun 2019, harato Soegiarto mancapai US$1 miliar atau setaro Rp14 triliun.\nSoegiarto dikaruniai 2 urang anak dari kehidupan rumah tangganyo basamo sang istri. Gigih, giat, jo cadiaknyo Soegiarto, diturunkan ka anaknyo, Haryanto Adikoesomo, nan kini manjabat sabagai Presiden Direktur PT AKR Corprindo. Salain itu, jiwa seni Haryanto nan tinggi mambuek dirinyo mambuka Museum of Modern Contemporary Art (Museum MACAN) di Jakarta. Museum ko mampunyoi desain bergaya kontemporer, nan tantunya mambarikan suasana jo arti baru pado konsep museum, sarato mambueknyo manjadi institusi pertamo di Indonesia nan areanyo dibukak untuak museum. Karya seni nan ado di museum ko sabagian marupokan karya seniman Indonesia, dan sabagiannyo barasal dari beberapa negara Asia jo nagaro di banua lain. Museum ko kini dikambangan jo Fenessa Adikoesoemo nan marupoan anak dari Haryanto jo cucu dari Soegiarto. \nKarir.\nKarir Soegiarto diawali dengan pendirian perusahaan dengan nama PT Aneka Kimia Raya. \nPT. AKR Corporindo.\nPerusahaan atas namo AKR Corporindo secaro resmi didirian pado 28 November 1977 sarato diagiah namo Aneka Kimia Raya. Pandiri AKR Corporindo ko mampalueh jangkauan pasanyo hinggo masuak ka dalam perdagangan jo distribusi minyak, jasa logistik, sarato manufaktur kimia. Perusahaan ko tadaftar di Otoriter Jasa Keuangan (OJK) jo mamegang babarapo usaha yaitu bidang industri barang kimia, perdagangan umum jo distribusi tautamo bahan kimia sarato bahan bakar minyak (BBM) jo gas, manjalanan usaho bidang logistik, pengangkutan (tamasuak untuak pamakaian surang jo mangoperasian transportasi malalui darat jo lauik sarato pangoperasian pipi panunjang angkutan laut), panyewaan gudang jo tangki tamasuak pabengkelan, ekspedisi jo pangamasan.\nParusahaan iko alah tadaftar dalam Bursa Efek Indonesia sajak 1994. Parusahaan nan taruih bakambang ko, tahun 2016 tepatnyo bulan November, mangumuman rencano untuak maluncuran usaho bahan bakar penerbangan. Rencano iko marupokan karajo samo antaro AKR jo perusahaan minyak jo gas Inggris British Petroleum (BP) untuak mangambangan \"joint venture\" sarato mangoperasikan stasiun layanan di Indonesia. Soegiarto juo mamegang posisi nan pantiang di sadoalahnyo badan usaho nan inyo pacik. Badan usahanyo dipacik pulo jo urang-urang lain, tamasuak badan usaha nan gadang. \nSoegiarto Adikoesoemo manduduki labiah dari ciek jabatan, jabatan tasabuik:\nPosisi jabatan.\nSalain mangisi berbagai jabatan pado beberapo perusahaan, Soegiarto Adikoesoemo juo mampunyoi koneksi bisnis jo perusahaan lain, antaro lain:"}
{"id": "326649", "revid": "8287", "url": "https://min.wikipedia.org/wiki?curid=326649", "title": "Pertamina Tower", "text": "Pertamina Tower atau \"Pertamina Energy Tower\" adolah gedung nan direncanoan mamiliki 99 lantai, jo tinggi 530 meter (1740 ft). Kamukonyo, akan dibangun \"Jakarta's Rasuna Epicentrum\". Bangunan iko manampati area salueh 5,9 hektar jo masuak ka dalam segitiga emas Jakarta, basamo kawasan Sudirman jo Thamrin. Pambangunan gedung ko malibekan Skidmore Owings Merrill (konsultan utamo) jo Turner International (konsultan \"project management\"), nan kaduo parusahaan ko terlibat dalam panggarpan proyek fenomenal gedung tatinggi di dunia Burj al Khalifa, Dubai-UEA, sarato Rider Levett Bucknall sabagai konsultan \"quantity surveyor\". Salain kaduo parusahaan itu, proyek pambangunan ko malibekan pulo PT Airmas Asri sabagai konsultan arsitek jo PT Wiratman &amp; Associates sabagai konsultan struktur, KSO PT Pembangunan Perumahan jo PT Hutama Karya sabagai palaksana proyek Central Energy Plant. \nTujuan mambuek gedung.\nTujuan mambuek Pertamina Tower ko supayo mangubah pemikiran urang karajo untuak karajo sacaro gesit, sahinggo dapek bersaing sacaro efektif jo efisien. Hal ini karano gedung pencakar langik ko dapek manampuang 23 ribu pekerja Pertamina jo saluruh anak perusahaan. Salain itu, diharokan Pertamina Tower manjadi \"landmark\" Indonesia nan memanfaatkan energi terbarukan, mode \"geothermal\", aia, matohari, jo gas. Tower tasabuik sakaligus manjadi ikon jo bantuak representatif Pertamina sabagai parusahaan minyak nasional jo visi \"World Class Energy Company\" jo \"Asian Energy Champion\" pado 2025 mandatang. \nPanundaan mambuek gedung.\nGedung nan dirancang pado tahun 2012 ko, mulai dibangun pado 9 Desember 2013 jo simbolih palatakan batu patamo. Pertamina Tower ko direncanokan akan salasai pado 2020. Namun, di akhir tahun 2014 tajadi panundaan pambangunan. Panundaan ko disampaikan oleh Direktur Utama PT Pertamina (Persero) Dwi Soejipto dek karano biaya investasi nan maha. Mambangun gedung nan mamiliki tinggi 99 lantai ko mambutuhan dana nan gadang bahkan mancapai USD 1,7 miliar. Biaya investasi nan tinggi tasabuik, mako akan mambuek hargo beli atau hargo sewanyo menjadi maha yaitu Rp 70.000.000 per meter per segi. \nSalain biaya investasi nan maha, harago minyak mentah dunia pun jatuah sampai 50 persen, sahinggo Pertamina harus mangatur ulang prioritas-prioritas perusahaan. Namun, Direktur Pertamina manyampaian kalau harago minyak alah mambaik, rencano pambangunan Pertamina Tower ko akan dilanjuikan. Pembangunan iko akan dikaji baliak mengenai 99 lantai tasabuik atau jumlah lantai dikurangi untuak manjadikan hargo ekonomih. Salain itu, Pertamina akan mancubo manggandeng investor nan kompeten untuak mambangun gedung tasabuik. \nPerusahaan Pertamina juo mamfokuskan target pado produktivitas di hulu jo panambahan kapasitas kilang minyak baru. Sektor hulu manjadi prioritas karano sumbangan sektor hulu masih dalam kategori ketek, hanyo 23 persen. Salain itu, Pertamina sadang dalam program untuak \"Refinery Development Master Plan\" nan batugeh untuak maningkekan angka volume minyak. \nPado 2019, lokasi proyek Pertamina Tower ko akan dijadian E-Polis Rasuna. Pembangunan iko dilakukan oleh anak usaha BUMN PT Pertamina, Patra Jasa. Rancanonyo di dalam E-Polis Rasuna tasabuik akan ado hotel bintang ampek jo 250 kamar, apartemen tigo manaro nan masing-masing bajumlah 540 unit, perkantoran sarato fasilitas lainnyo. Pembangunan Pertamina Tower diurungkan karano kondisi bisnis nan alun mamungkinkan sarato indak layak sacaro finansial. Patra Jaya mambuek E-Polis jo asumsi akan labiah prospektif dari sisi bisnis. \nTakaik tujuan pambangunan E-Polis, dirancang jo firma arsitektur tanamo nan barasa dari Australia, Woods Bagot. Firma arsitek ko dipakai pulo dalam desain Telkom Landmark Tower di bilangan Gatot Subroto, The Hundred di Mega Kuningan jo Arthaloka Square Tower di Sudirman. Salain firma arsitek tanamo, Patra Jasa juo bakarajo samo jo BUMN nan dapek mambantu mancapai tujuan, PT Wika Realty. \nRancangan.\nRancangan gedung 99 lantai iko didesain berkelanjutan, mode mambuek bantuak corong angin pado puncak gedungnyo sabagai panangkap energi. Maikuik kondisi geografis Jakarta, mako gedung ko dibuek malangkuang jo ekstensi fitur \"brise soleil\" nan bisa mamastian suhu di dalam gedung supayo nyaman sapanjang tahun. Caro iko juo digunoan untuak mangurangi cahaya buekan nan tantunyo mamakan energi nan gadang. Jalan-jalan sakitar gedung pun ditutuik \"photovoltaic\" sabagai panghubung antar gedung sarato malindungi paparan sinar jo sakaligus mambuek ruang publik nan bisa diakses masyarakat.\nBagian manara nan marupoan bagian tatinggi tasabuik tabukak untuak manampekan turbin angin sumbu vertikal. Pado bagian iko, dibantuak corong angin untuak mambuek turbin labiah capek jo energi nan didapekan labiah gadang. Di bagian bawah bangunan tasabuik, dipasang pulo mato panel di atok kawasan pajalan kaki 1.750 meter persegi nan dapek manghasilan listrik dari cahayo mato. \nRancangan gedung ko tetap barusaho untuak manggunoan sumber daya sacaro ancak. SOM mangklaim kalau pambangunan gedung ko akan mangurangi pamakaian aia, maminimalkan emisi karbon dioksida sampai 26% sarato manghasilan 25 % sumber energi terbarukan pado 2020. \nStruktur Bangunan.\nStruktur Pertamina Tower tadiri dari tigo struktur. Sistem struktural tadiri dari ulet inti beton nan batulang jo eksterior baja struktural bingkai momen. Pado bingkai, dibuek jo balok baja komposit. Kaduo sistem tasabuik digabungan, lalu satiok 30 lantai bagian tangah struktur lua bagabung jo sabuk baja. Tadapek pulo sistem nan mahubungan ciek sistem ka sistem lainnyo yaitu sistem gravitasi nan tadiri dari lempengan beton nan didukung jo balok baja komposit. Sistem iko ditujukan untuak manyaluran beban ka struktur kolom. Katigo sistem tasabuik manjadi sistem struktural nan tapadu. \nFasilitas.\nGedung iko diharapkan dapek bafungsi sabagai \"kota dalam kota\" nan di dalamnyo dapek hidup basamo-samo, karajo, sarato rekreasi. Di dalamnyo tadapek auditorium nan bakapasitas 2.000 kursi, tampek ulahrago nan gadang sarato masajik nan bakapasitas 5.000 urang, \"energy center.\" Pertamina Tower ko direncanakan akan manjadi kampus taintegrasi jo konsep dan dukungan teknologi bangunan nan ramah lingkungan. Salain itu, kampus ko akan manjadi salah ciek \"Green Bulding\" di Indonesia nan tantunyo mandapek sertifikat \"green building\" dari \"the Green Building Certificate Institute\" pado level platinum, dilangkokan pulo jo \"zero water run-off, water recycle, renewable energy showcase\", dan tantunyo 55% kawasan ko barupo area tabukak hijau. \nPanghargaan.\nTahun 2014, Pertamina Tower ko mandapekan panghargoan ameh di MIPIM Asia Awards jo kategori Best Futura Mega Proyek. "}
{"id": "326650", "revid": "2007295", "url": "https://min.wikipedia.org/wiki?curid=326650", "title": "Kalamai putiah", "text": "Kalamai atau galamai adolah sala ciek makanan khas ketek dari daerah Sumatera Barat jo bahan tapuang bareh katan, saka, jo santan.\nNamun, urang-urang ado juo biasonyo manggunoan gulo nan biaso.\nSabuik an namo untuak makanan khas dari Minangkabau ko ado juo babeda-beda sasuai tampek tingga. Di Kabupaten Agam makanan ko disabuik kalamai, sedangkan di Kabupaten Solok jo Kabupaten Pesisir Selatan makanan ko disabuik galamai. Tapi secara kasadonyo tadanga samo juo, cuma huruf pertamonyo nan beda.\nTu kalau di daerah lain makanan sarupo iko disabuik sabagai dodol atau jenang.\nSalamo ko nan takenal bana, nan namonyo kalamai atau galamai ko kabanyakan bawarna hitam nan proses pambuekannyo nan lamo mode nan dikecek an Putro dalam Liputan 6 ko. Gelamai adolah kudok an sarupo dodol nan dibuek salamo labiah dari tujuah jam di ateh tungku jo baro api sadang.\nNamun, ruponyo kalamai ko nan bawarna putiah yaitu kalamai randang bareh atau kalamai putiah urang manyabuiknyo. Proses pambuekannyo ndak jauah beda jo mambuek kalamai hitam nan biaso, bedanyo kalamai putiah ko bahan utamanyo tapuang bareh harus dirandang talabiah dulu. Ado pun bahan pandukuang lainnyo antaro lain gulo biaso, santan, jo garam. \nKalamai ko ado juo dihidangan katiko acara-acara adaik, mode baralek. Sabagian kampuang di Sumatera Barat ado juo nan mambuek kalamai ko katiko ari rayo.\nLain-lain lamak lo rasonyo kalamai putiah ko. Kalau kalamai hitam nan biaso awak tau katiko dikunyah lengket-lengket atau kenyal-kenyal, kalamai ko ndak sarupo itu. Katiko digigik rasonyo gurih dan manih juo."}
{"id": "326652", "revid": "12718", "url": "https://min.wikipedia.org/wiki?curid=326652", "title": "Surat Perjalanan Laksana Paspor", "text": "Surat Perjalanan Laksana Paspor atau SLPP adolah dokumen nan dikaluaan oleh Pemerintah Indonesia bagi warga negara Indonesia kalau paspor biaso untuak warga negara Indonesia indak dapek ditabikan dalam kaadaan tatantu. Kaadaan tasabuik tadiri dari: \nKaadaan tatantu dibagi pulo ka dalam warga negara nan sadang barado di wilayah Negara Kesatuan Republik Indonesia (NKRI): \nKaadaan lain katiko sadang di lua wilayah NKRI: \nPaspor adolah dokumen pajalanan nan mamuek identitas diri pamegangnyo, antaro lain namo pamegang, tampek tangga lahia, jenih kelamin, kawarganegaraan, nomor jo maso berlaku paspor. \nDokumen Persyaratan.\nDokumen persyaratan SPLP sebagaimano diparuntuikan untuak panarbitan paspor: \nSalain itu, dek karano SPLP untuak kaadaan tatantu, mako nan nio maurus harus malakukan wawancaro sarato maisi Berita Acara Pemeriksaan. Berita Acara Pemeriksaan ko hanyolah sabuah dokumen administratif sabagai bagian dari prosedur nan paralu dilangkokan. \nProses Penerbitan.\nProses penerbitan Surat Perjalanan Laksana Paspor diawali jo malakukan permohonan Surat Perjalanan Laksana Paspor untuak warga negara Indonesia nan diajuan ka menteri atau pejabat Imigrasi nan ditujukan pado Perwakilan Republik Indonesia. Salasai malakukan permohonan, pihak migrasi akan memeriksa permohonan tasabuik. Tujuan dari pemeriksaan iko untuak manantuan status kewarganegaraan pemohon. Satalah itu, petugas migrasi mamasukan data hasil pemeriksaan ka dalam Sistem Informasi Manajemen Keimigrasian. \nPemohon juo mambayia biaya penerbitan Surat Perjalanan Laksana Paspor. Pejabat imigrasi nan ditunjuk tasabuik maambiak data biometrik nan tadiri dari foto jo sidik jari. Data tasabuik dilakukan tahap verifikasi jo \"adjudikasic\" untuak manantuan apokah surek tasabuik dapek diterbitkan atau indak. Penerbitan Surat Perjalanan Laksana Paspor ko dilakukan oleh pejabat imigrasi. Dalam hal maurus, jika pejabat imigrasi alun berado ditampek untuak manarbitan surek, mako penerbitan dapek dilakukan oleh pejabat Dinas Luar Negeri. Surat Perjalanan Laksana Paspor ko berlaku paliang lamo 2 tahun jo dapek digunoan untuak satu kali perjalanan. Surek ko indak dapek diperpanjang, sahinggo masyarakat harus maurus baliak kalau membutuhkannyo. \nTarif Penerbitan.\nTarif penerbitan Surat Perjalanan Laksana Paspor berbeda antar negara. Hal iko dikaranokan kebijakan dari negara tasabuik jo mata uang nan dipakai negara tasabuik. \nSPLP untuak Urang Asing.\nSurat Perjalanan Laksana Paspor untuak urang asing diagiah saat: \nSurat Perjalanan Laksana Paspor untuak urang asing diagiah katiko mamiliki: \nPermintaan Surat Perjalanan Laksana Paspor untuak urang asing diajuan ka: \nSurat Perjalanan Laksana Paspor untuak urang asing nan ado di wilayah Indonesia berlaku sakali se dalam malakukan perjalanan ka lua wilayah Indonesia dan berlaku paliang lamo satu tahu. Surat Perjalanan Laksana Paspor untuak urang asing nan barado di lua wilayah Indonesia berlaku sakali untuak perjalanan masuak jo kalua wilayah Indonesia sarato berlaku paliang lamo satahun. \nKetentuan Lainnyo.\nKetentuan lain berupa penarikan, pembatalan, pencabutan dokumen perjalanan Republik Indonesia berlandaskan PP 31/2013 pasar 63,64,65, jo 66. Dalam Surat Perjalanan Republik Indonesia berupa paspor biaso abih maso balakunyo dan pamegangnyo sadang beradi di lua wilayah Indonesia, panggantian paspor dapek dilakukan di Perwakilan Republik Indonesia. Kalau Surat Perjalanan Republik Indonesia tasabuik hilaang, panggantian dokumen dapek dilakukan saat pamegang dokumen perjalanan dapek manunjukan identitas asli atau foto kopi identitas diri jo bukti-bukti nan lain nan dapek dijadian bukti kalau dirinyo adolah warga negara Indonesia. "}
{"id": "326657", "revid": "12718", "url": "https://min.wikipedia.org/wiki?curid=326657", "title": "The Stolen Eagle", "text": "The Stolen Eagle adolah episode patamo dari serial drama Inggirih-Amerika Sarikaik Rome hasia karajo samo HBO jo BBC nan disutradarai dek Michael Apted jo Mikael Salomon. Episode iko ditulih dek Bruno Heller jo dibuek dek John Milius, William J. MacDonald jo John Milius.\nEpisode iko patamo kali ditayangkan di Amerika Sarikaik pado tanggal 28 Agustus 2005. Samantaro itu, di Inggirih ditayangkan pado 2 November 2005. \nCarito.\nCarito Singkek.\nKatiko Caesar manyalasaian parang nan alah tajadi salamo salapan tahun, inyo marasokan kahilangan nan gadang di wakatu nan samo. Di Roma, kawan lamonyo Caesar, Pompey, diagiah nasihat dek Senat nan khawatir soal tingkek popularitas Caesar nan makin maningkek.\nCarito Panjang.\nKatiko Pangapuangan Alesia pado tahun 52 sabalum masehi, Centurion Lucius Vorenus dari Pasukan ka-13 maagiah parintah ka pasukannyo katiko tantara Gallic jatuah di garih katurunannyo. Indak samo jo nan dituduahkan Galia nan kacau, pasukan Romawi baparang sabana taliti sampai saurang pasukan nan nan mabuak, Titus Pullo, mamacah barisan jo manyarang karumunan pasukan Galia. Vorenus nan berang mamarintahkan inyo baliak ka formasi, tapi Pullo maajak bacakak. Kudian, tantara nan bakumpua mancaliak Pullo dilacuik jo diagiah hukuman mat dek karajonyo nan kacau.\nsahari sabalunnyo, Vercingetorix, \"Rajo Galia\", dibao ka muko Julius Caesar jo disuruah manyarah, untuak manyalasaian Parang Galia nan alah bajalan salapan tahun. Kamanakan Caesar, Atia Julii, maagiah parintah anak laki-lakinyo Oktavianus untuak maantaan saikua kudo nan alah dibalinyo langsuang ka Caesar di Galia untuak mamastian maingeknyo di ateh pandukuang nan lain.\nCaesar manarimo kaba jikok anak padusinyo, nan manikah jo kawannyo Gnaeus Pompeius Magnus nan babagi kuaso di Roma, alah maningga katiko malahian anak padusinyo. Dek ikatan darah di antaro inyo baduo, Caesar mamarintahkan mancarian bini baru untuak Pompey.\nDi Senat Romawi, Cato the Younger manggarik ka Roma sasudah mandanga kaba Caesar dimakzulkan ateh tuduahan panyalahgunoaan jabatan sarato mahasuik parang sacaro indak batua. Pompey, sabagai konsul satu-satunyo nan hadir, maagiah veto untuak kaputusan itu, inyo basikareh untuak picayo ka Caesar.\nMalam itu juo di teater, Scipio mamparkenalkan bininyo Cornelia Metella ka Pompey sabagai calon bini. Samantaro itu, Cato mamparingati untuak basakutu malawan Caesar sabalun talambek.\nPompey sakali lai managehan jiko indak ado ruginyo dek Caesar, walaupun sacaro pribadi, inyo tagaduah dek wibawa jo kakuasoan Caesar nan maingkek jo maagiah parintah ka salah surang budaknyo untuak pai ka Gaul. Pado malam hari di tampek bakemah Legiun ka-13 Aquila (Eagle Standard) kanai maliang dek parampok. Untuak maindari kamungkinan panurunan moral, Mark Antony maagiah parintah ka Vorenus untuak mangambiakaliahnyo. Katiko Voenus maraso misinyo ka gagal, inyo mambuek Pullo nan ditahan untuak dibebasan dari benteng untuak manolongnyo.\nDi kemah, Caesar manyambuik Marcus Junius Brutus, anak tirinyo nan indak rasmi dari amaknyo adolah bini Caesar, Servilia of the Junii. Kudian, di sabuah parayoan nan digala dek Servilia, Brutus mangaku ka Pompey jikok inyo kahilangan alang nan mambuek Caesar sangek rentan dek anak buahnyo hampia mambaraontak. Di jalan manuju kamp Caesar di Gaul, Oktavianus ditawan dek parampok. Ateh pamintaan Caesar, Atia maagiah instruksi anak padusinyo Octavia untuak manikahi Pompey sasudah mancaraikan lakinyo Glabius, walaupun Octavia mamprotes dek masih sangek cinto. Atia kudian mahadirkan Octavia ka Pompey malalui sabuah parayoan jo manawarkan hubungan pranikah, nan dimanfaatkan dek Pompey.\nVorenus jo Pullo barangkek untuak mancari alang, basuo jo manyalamaikan Oktavianus dari tangan panculiknyo. Oktavianus batarimo kasih ka inyo baduo sarato bajanji untuak maagiah hadiah. Vorenus jo Pullo basuo jo budak Pompey jo alang nan manyuruak di dalam garobak parewa jo mambunuahnyo, manyadari parewa nan dibayia dek Pompey. Sabagai saurang politisi nan lihai Oktavian manjalehan jikok misi inyo sadonyo hanyolah isyaraik, dek nan mancilok alang sabananyo marupokan safaat nan nan tasirek kapado Caesar. Parang saudaro antaro Caesar jo Pompey indak bisa lai untuak dihindari, tapi Caesar masih paralu Pompey untuak mambuek langkah supayo indak muncul nan nio maajak parang; Pompey ado kamungkinan untuak malakukan itu jiko inyo yakin ado tantara Caesar nan di ambang pambelotan ka pihak lawan. Inyo mangirimi Pompey kapalo budaknyo jo maagiah tahu inyo tantang langkah salanjuiknyo, untuak musim dingin Legiun ka-13 di Ravenna di patabehan Italia, dalam pasiapan untuak mandasak hak-haknyo ka Konsul. Pompey mamutuihan sado hubungan jo Caesar sarato maambiak Cornelia sabagai bininyo. Octavia dipamalukan dek digunoa dek Pompey jo patah hadi dek pacaraiannyo nan sio-sio, inyo mangecekan nio mati se."}
{"id": "326658", "revid": "12718", "url": "https://min.wikipedia.org/wiki?curid=326658", "title": "Surabaya Samator", "text": "Surabaya Bhayangkara Samator adolah salah satu klub voli putra profesional nan bamarkas di Kota Surabaya, Jawa Timur. Klub ko marupokan salah satu klub nan ikuik ka dalam kajuaraan Proliga. Tahun 2019 ko, Surabaya Samator manjadi juara pado Proliga 2019 satalah mangalahan regu Jakarta BNI 46 jo skor 3-1. Sabalumnyo, Surabaya Samator alah parnah bahadapan jo Jakarta BNI salamo Proliga 2019, tapi tigo kali kalah malawan Jakarta BNI. \n\"Grand final\" ko diadokan di GOR Amongrogo, Yogyakarta. Awalnyo regu Jakarta BNI nan mamimpin di set patamo, namun pado set kadua Surabaya Samator mulai manyusul dan mangalahan Jakarta BNI. Pado duo set barikuiknyo, tim asuhan palatih Ibarsjah Djanu Tjahjono ko indak bisa dikalahkan dan akhirnyo Surabaya Samator manang.\nSijarah.\nSurabaya Samator didirian pado 2002 sarato disponsori jo parusahaan Samator Group nan marupoan parusahaan nan mamproduksi gas industri paliang gadang di Indonesia. Surabaya Samator didukung pulo oleh Kepolisian Republik Indonesia untuak mangambangan potensi bola voli nan ado di Indonesia mulai pambinaan hinggo turun di kompetisi sacaro resmi. Karajo samo ko dilakuan di gedung NTMC, Jakarta. \nInformasi Pamain.\nPamain klub iko bajumlah 19 urang, nan tamasuak ka dalam urang-urang pilihan untuak mangikuti pertandingan Proliga 2019. Dalam pertandingan iko, Surabaya Samator mamiliah Rendy Febriant Tamamilang atau biaso dipanggia Rendy untuak manjadi kapten pado tim tasabuik. Rendy jugo batugas sabagai \"open spiker\" untuak mancetak poin di satiok patandingan. Salain Rendy, adolo Rivan Nur Mulki atau biaso disapo Rivan, marupokan salah satu pamain nan ditakuti jo klub lain dek karano \"spike\" kareh pado lawannyo. \nSurabaya Samator punyo lo Yuda Mardiansyah nan mandapek posisi sabagai \"middle blocker\". Yuda mampunyoi kakuatan dalam manangkok dan mangumpan bola bahkan dirinyo acok dimasukan ka dalam tim nasional. Ado pulo Nizar Julfikar nan mampunyoi kalabihan dalam maagiah umpan bahkan alah diakui pulo samo palatihnyo. \nAdonyo Rendy jo Rivan alun langkok tanpa kahadiran Galih Bayu Saputra dalam patandingan. Hal iko dikaranokan Bayu mamiliki kakuatan untuak manjatuhan lawan. Rendy, Rivan, Yuda, Nizar dan Bayu marupoan pamaian Surabaya Samator nan dimasukan ka dalam pamain timnas. Salain kalimo pamain tasabuik, ado pulo Mahfud Nurcahayadi nan masuak ka dalam pemain timnas. Mahfud marupoan pamain voli nan paliang tuo di Surabaya Samator. \nPamain Surabaya Samator indak hanyo pamain lokal, tapi ado pulo pamain asing nan didatangan langsuang dari Kuba, yaitu Yosvani Gonzalez Nicolas jo Reidel Gonzalez Toiran. \nDaftar pamain Surabaya Bhayangkara Samator 2019 tadiri dari: \nPrestasi.\nSurabaya Bhayangkara Samator marupoan tim nan sukses pado kompetisi tatinggi bola voli putra Proliga sajak kompetisi ko diperkenalkan pado 2002. Ado 7 galar nan barhasil didapekan dari tim ko. \nTabel Prestasi Proliga.\nPrestasi lainnyo nan didapek Surabaya Samator adolah juaro Asian Peace Cup 2019 nan diadokan pado 23-25 Juni 2019 di GOR Simpruk Pertamina Jakarta. Turnamen iko marupokan turnamen persahabatan nan diikuti jo ampek nagaro, Korea Salatan, Korea Utara, Indonesia dan Vietnam, tapi untuak turnamen tim putra hanyo diikuti tigo nagaro yaitu Korea Selatan, Korea Utara sarato Indonesia. "}
{"id": "326659", "revid": "12718", "url": "https://min.wikipedia.org/wiki?curid=326659", "title": "Ruth Bader Ginsburg", "text": "Ruth Bader Ginsburg () adolah surang hakim, pangajar, jo pangacara Amerika Sarikat. Inyo alah manjabaik subagai Hakim Aguang pado Mahkamah Aguang Amerika Sarikat sajak tahun 1993. Sabalunnyo inyo manjabaik pulo sabagai hakim pado Pangadilan Bandiang Amerika Sarikat untuak Wilayah District of Columbia sarato pangajar ilmu hukum pado Fakultas Hukum Universitas Rutgers jo Fakultas Hukum Universitas Columbia. Inyo tanamo dek pandangan jo filosofi hukumnyo nan basipaik liberal taadok Konstitusi Amerika Sarikat.\nKaidupan awal.\nJoan Ruth Bader laia pado 15 Maret 1933 di Brooklyn, New York City. Ayahnyo, Nathan Bader, adolah surang imigran Yahudi dari Odessa, Ukraina; ibunyo, Celia, bakaturunan Yahudi Austria. \nRuth manjalani pandidiakan di James Madison High School, Brooklyn. Ibu Ruth mandarito kanker salamo inyo di SMA dan maningga sahari sabalun kalulusannyo dari sakolah. Salapeh SMA, Ruth masuak ka Universitas Cornell di Ithaca. Di Cornell, inyo batamu suaminyo, Martin D. Ginsburg. Ruth lulus jo gala B.A. dalam ilmu pamarintahan pado bulan Juni 1954, dan manikah jo Martin sabulan sasudahnyo. Inyo maikuik suaminyo ka Oklahoma, tampek Martin badinas pado Reserve Officers' Training Corps, dan bakarajo pado Social Security Administration. Putrinyo Jane laia di sinan pado tahun 1955.\nPado tahun 1956, Ginsburg masuak Fakultas Hukum Universitas Harvard, manjadi salah satu dari sambilan mahasiswi dari 500 urang di angkatannyo. Inyo pindah ka New York City salapeh suaminyo mandapek karajo di sinan dan masuak ka Fakultas Hukum Universitas Columbia. Inyo lulus dari Columbia pado tahun 1959, mandapek paringkek partamo di angkatannyo.\nKarir akademik jo advokasi.\nGinsburg kapayahan mandapek karajo di bidang hukum dek karano jinih kalaminnyo. Pado tahun 1960, inyo ditulak untuak bakarajo subagai karani hukum pado Hakim Agung Felix Frankfurter. Ateh takanan guru besar Columbia Gerald Gunther, inyo mandapek karajo pado Hakim Edmund L. Palmieri di Pangadilan Negeri Amerika Sarikat untuk Daerah Salatan New York, dan batahan salamo duo tahun.\nPado tahun 1961, Ginsburg manjadi panaliti di Fakultas Hukum Columbia; panalitiannyo manyangkuik tantang hukum acara perdata di Swedia. Pado tahun 1963, inyo diangkek manjadi dosen hukum acara perdata di Fakultas Hukum Universitas Rutgers di New Jersey. Pado maso inyo diangkek, anyo ado kurang labiah 20 dosen hukum wanita di di Amerika Sarikat. Di Rutgers, Ginsburg ikuik mandirian \"Women's Rights Law Reporter\", sabuah jurnal hukum nan fokus mangkaji hak-hak wanita.\nGinsburg pindah maaja ka Columbia pado tahun 1972. Inyo ikuk talibat pado proyek hak-hak wanita di American Civil Liberties Union (ACLU). Sabagai panasihat hukum utamo organisasi ko dalam urusan hak-hak wanita, Ginsburg mamanangan anam kasus diskriminasi kalamin di Mahkamah Agung antaro tahun 1973 inggo 1976; anyo ciek nan dikalahkan. Kasus-kasus nan dimanangan Ginsburg antaro lain \"Frontiero v. Richardson\" (1973, mambatalan diskriminasi tunjangan parumahan untuak anggota wanita di Angkatan Basanjato); \"Weinberger v. Wiesenfeld\" (1975; surang duda indak dibuliahan mandapek tunjangan jando Social Security); jo \"Duren v. Missouri\" (1978; mauji konstitusionalitas hak sukarila wanita dalam tugas juri).\nKarir kahakiman.\nGinsburg diangkek manjadi hakim pado Pangadilan Bandiang Amerika Sarikat untuak Wilayah District of Columbia pado bulan April 1980 dek Presiden Jimmy Carter. Inyo manggantian mandiang Hakim Harold Leventhal. Senat mangonfirmasi pangangkatannyo pado bulan Juni dan inyo mulai bertugas tanggal 19 Juni. Salapeh pangangkatan Ginsburg ka Mahkamah Aguang, posisinyo digantian dek Hakim David Tatel.\nPado bulan Juni 1993, Presiden Bill Clinton maangkek Ginsburg manjadi Hakim Aguang untuak manggantian Hakim Aguang Byron White nan alah masuak maso pensiun. Inyo adalah hakim aguang padusi nan kaduo sapanjang sajarah Mahkamah Aguang, dan hakim bakaturunan Yahudi nan partamo sajak Hakim Aguang Abe Fortas pado tahun 1969. American Bar Association, organisasi pangacara nan paliang gadang di Amerika, maagiah predikat \"well-qualified\" pado Ginsburg. Senat mangonfirmasi Ginsburg malalui pamungutan suaro 96-3 pado 3 Agustus 1993; inyo maangkek sumpah saminggu kamudian."}
{"id": "326660", "revid": "51", "url": "https://min.wikipedia.org/wiki?curid=326660", "title": "Skandal Enron", "text": "Skandal Enron adolah sarangkaian kajadian nan tajadi mulai bulan Oktober 2001 pado parusaoan energi Amerika Sarikat Enron Corporation nan manyababkan kabangkrutannyo.\nLatar balakang.\nEnron didirian dek Kenneth Lay pado tahun 1985 dengan manggabuangan parusaoan pipa gas Houston Natural Gas jo InterNorth. Tujuah tahun sasudah tu, Enron manjadi salah satu parusaoan padagang gas alam nan paliang gadang di Amerika Utara, salapeh Kongres maiizinan deregulasi pasar gas alam. Pado tahun 1992, Enron dipakiroan mandapek labo dari kontrak gas sanilai 122 juta dolar sabalun bungo jo pajak. Sapanjang dekade 1990an, Enron barusao untuak mandiversifikasi usaonyo jo caro mangambangan aset di bidang pambangkik listrik, pabrik karateh, inggo layanan \"broadband\". Dari tahun 1990 inggo akhia tahun 1998, saham Enron naiak nilainyo inggo mancapi 311%; pado 31 Desember 2000, arago salembar saham Enron banilai 83.13 dolar dan kapitalisasi pasarnyo banilai 60 miliar dolar.\nEnron mulo jatuah dek babagai sabab nan saliang manalikuang, antaro lain:"}
{"id": "326661", "revid": "51", "url": "https://min.wikipedia.org/wiki?curid=326661", "title": "Kamuflase militer", "text": "Kamuflase militer adolah teknik-teknik kamuflase nan dipakai dek serdadu militer pado maso parang atau operasi di lapangan. Banyak ragam kamuflase militer nan bakambang di angkatan-angkatan basanjato di dunia, dengan corak jo kaunikannyo nan masiang-masiang.\nSajarah.\nKamuflase alah mulai dipakai sajak maso lampau. Pado maso Romawi Kuno, jinih kamuflase nan paliang umum adolah kamuflase kapa parang, cando nan dipakai dek Julius Caesar untuak maintai pantai-pantai Inggris.\nDi patampuran nan baadok-adokan langsuang, pakaian adolah aspek utamo dalam kamuflase militer. Pado Parang Tujuah Tahun (1756-1763) misalnyo, pasukan Rogers' Rangers nan dipasanjatoi jo sanapan mamakai saragam bawarna abu-abu atau ijau; tradisi ko ditaruihan dek Rifle Regiments pado Parang Napoleon. Di Portugal, pasukan infanteri ringan \"Ca\u00e7adores\" mamakai pakaian warna coklat nan mirip jo tanah dan lingkungan di sinan.\nIndia manjadi tampek nan pantiang dalam perkembangan taktik kamuflase pakaian militer. Pado tahun 1848, Corps of Guides mulai mamakai saragam bawarna \"drab\" nan diimpor lansuang dari Inggris. Namun, sairiang jo makin gadangnyo angkatan parang Inggris di India, tantara di sinan mulai mamakai saragam warna khaki (asalinyo dari bahaso Urdu nan baarti \"bawarna tanah\"). Warna khaki mulai dipakai dek Angkatan Darat Inggris jo India mulai 1885, dan manjadi warna standar saluruah angkatan mulai Parang Boer Kaduo pado tahun 1902.\nJinih-jinih kamuflase.\nPakaian saragam.\nSalah satu contoh kamuflase militer nan paliang tanamo adolah pado pakaian saragam tantara di medan parang. Saragam tempur biasonyo punyo corak nan tatantu untuak mangalabui lawan namun tetap dapek dikana dek kawan. Pado Parang Dunia Partamo, misalnyo, saragam \"Frogskin\" nan dipakai dek tantara Amerika Sarikat tapaso diganti dek karano talalu samo coraknyo jo pola kamuflase nan dipakai pado saragam Waffen-SS Jerman.\nAlat parang.\nTank, kandaraan lapih bajo, jo kandaraan tantara di medan parang acok pulo dikamuflase untuak maindari sarangan udara dan marasioan garak pasukan."}
{"id": "326662", "revid": "386", "url": "https://min.wikipedia.org/wiki?curid=326662", "title": "Salyut 6", "text": "Salyut 6 adolah stasiun ruang langik laweh ka anam dari rangkaian laboratorium langik laweh Uni Soviet. Stasiun langik laweh iko malangik di pado 29 September 1977. Katiko diluncuakan, stasiun ruang langik laweh iko indak mambaok kru. Baru tigo bulan kasudahannyo (Desember 1977) ado duo urang nan maisi laboratorium iko. Kosmonot iko barangkek jo roket Soyuz-26. Kasudahnyo, urang-urang iko tingga salamo 96 hari di sinan.\nPanjalehan.\nSalyut 6 diluncuakan mangguokan roket Proton 8K82K pado 29 September 1977. Misi lua angkaso iko manandoi parubahan stasiun biaso menjadi operasi rutin nan manggabuangkan elemen-elemen nan paliang efektif dari stasiun sabalunnnyo. \nSalyut 6 punyo hal-hal baru nan sabalunnyo indak ado di stasiun langik laweh Uni Soviet lainnyo. Walaupun mode itu, desainnyo ampia-ampia samo se sadonyo. Fitur paliang pantiang nan ado di Salyut 6 adolah panambahan \"port docking\" pado kaduo ujuang, di muko jo balakang sakaliguih dari stasiun ruang langik laweh iko. Panambahan \"port docking\" di kaduo ujuang iko mamungkinkan stasiun ruang langik laweh iko untuak malakekan duo kapa tabang langik laweh dalam wakatu nan samo. Sahinggo, kru kapa tabang langik laweh indak paralu tingga lamo bana di stasiun kapa tabang langik laweh iko. Kru indak buliah tingga labiah dari tigo bulan dek karano masiang-masiang misi langik laweh hanyo punyo pasadioan bahan baka untuak tigo bulan. Kapa tabang langik laweh modern di zaman kini alah punyo solusi untuak mangatasi masalah iko malalui caro mambaok \"propelan\" nan baru jo dapek pulo mambuang limbah nan kudian dihancuakan baito kapa tabang langik laweh iko \"dideorbsi.\"\nSajarah.\nSalyut 6 dimulai dari mandapek izinnyo Mishin untuak manggunoka fasilitas program rahasia tingkek tinggi langik laweh Uni Soviet Almaz pado Desember 1973. Biro Mishin akhianyo maminjam duo konfigurasi \"docking port\" dari Chelomei Almaz OPS-2 untuak mamungkinkan stasiun ruang langik laweh iko maisi ulang bahan baka manggunokan kapa tabang ruang langik laweh indak baurang Progress.\nAwak kru.\nStasiun ruang langik laweh iko salamo maso aktifnyo, ado 16 urang kru kosmonot nan maisinyo. Paliang lamo ado anam kru di mano misi paliang lamonyo balangsuang salamo 185 hari. Misi kru nan lamo diagiah kode jo awalan EO, sadangkan misi nan pendek diagiah kode awalan EP."}
{"id": "326663", "revid": "12718", "url": "https://min.wikipedia.org/wiki?curid=326663", "title": "Crime and Punishment", "text": "Crime and Punishment (\"Kajahatan jo Ukuman\") adolah sabuah novel Rusia tahun 1866 dek panulis Fyodor Dostoevsky.\nCarito.\nNovel ko mancaritoan kisah surang Radion Raskolnikov, mahasiswa miskin di kota St. Petersburg. Raskolnikov kalua dari fakultas hukum dan tingga di rumah nan kumuah. Inyo mulai manyusun satu rencana untuak mambunuah surang nyonya tukang gadai nan alah tuo. Raskolnikov ditakan pulo dek masalah adiak padusinyo Dunya, nan tapaso kawin untuak malapehan diri dari jarek utang. Tababan dek darito, Raskolnikov akhianyo mambunuah si nyonya tukang gadai sarato saudarinyo, namun indak sempat manjarah aratonyo dek karano taguncang.\nRaskolnikov mandarito takanan mental dek sabab pambunuahan nan inyo lakuan. Inyo kudian mandarito panyakik nan mambueknyo damam jo acok pingsan, dibantu dirawat dek kawannyo samaso kuliah Razumikhin. Namun, masalah adiak padusinyo samakin batambah gadang, dan inyo indak pulo sanggup untuak manyalasaian. Razumikhin akhianyo mampatamuan Raskolnikov jo detektif polisi Petrovich nan manangani pakaro pambunuahan si nyonya tukang gadai. Pakaro tantang adiak padusi Raskolnikov kudian samakin rumik dek munculnyo watak Svidrigailov.\nPado saat inyo diinterogasi dek Detektif Petrovich, kaduonyo takajuik kutiko surang palukis nan banamo Mikolka mangakui baso inyolah nan mambunuah si nyonya tukang gadai. Pakaro tantang Dunya samakin baliku-liku, baujuang jo bunuah dirinyo Svidrigailov. Detektif Petrovich, nan pado awalnyo alah indak yakin baso Mikolka adolah pambunuahnyo, maagiah tau Raskolnikov baso inyo yakin Raskolnikovlah nan sabananyo pambunuah, dan manyarankan inyo untuak mangaku sajo. Pado akhirnyo, Raskolnikov mambuek pangakuan basalah dan diukum lapan taun panjaro.\nSajarah jo latar.\nDalam manulis novel ko, Dostoevsky tagugah jo kasus Pierre Fran\u00e7ois Lacenaire. Pado kutiko itu, inyo sadang talilik utang dan tingga di Wiesbaden, Jerman. Dosteovsky bausao untuak mangirim naskah partamonyo pado Mikhail Katkov, redaktur \"Russian Herald\", jo imbalan 300 rubel. \nPado asalinyo, \"Crime and Punishment\" tabik subagai carito basambuang, partamo pado \"The Russian Messenger\" edisi Januari 1866, dan taakhia pado bulan Desember taun nan samo. Baru salapeh edisi Soviet disusun basamo surek-surek jo catatan paribadi Dostoevsky novel ko ditabikan subagai satu kasatuan nan gadang.\nSambutan.\nNovel ko dipandang subagai salah satu karya sastra Eropa abaik ka-19 nan paliang bapangaruah. Pagarakan Simbolisme nan muncua di Rusia pado 1880an mamandang \"Crime and Punishment\" dari sisi estetika jo mistisismenyo. Banyak sastrawan nan sazaman jo Dostoevsky cando Virginia Woolf jo D.H. Lawrence nan mambahas tantang novel ko. Pakar psikologi Sigmund Freud ikuik manganalisis \"Crime and Punishment\" dari sisi psikoanalisis. Di kudian ari, pamikia unggua cando Jean Paul Sartre jo Albert Camus mandapek pangaruah gadang dari novel ko.\n\"Crime and Punishment\" sukses gadang kutik ditabikan dek \"The Russian Messenger\", nan pado maso nan samo sadang manabikan pula novel \"War and Peace\" karya Leo Tolstoy. Novel ko partamo kali ditajamahan ka bahaso Inggirih dek Frederick Wishaw pado taun 1885, namun versi Constance Garnett (1914) labiah banyak dipakai. Sajak taun 1990an, versi tajamahan dek David McDuff (1991) atau Richard Pevear/Larissa Volokhonsky (1992) labiah umum.\nNovel ko alah banyak pulo dinaiakkan ka layar kaco. Salah satu versi film nan paliang tanamo adolah \"Crime and Punishment\" (1923) nan manampilan Peter Lorre, Edward Arnold, jo Marian Marsh; atau \"Crime and Punishment\" (2002) nan manampilan Crispin Glover jo Vanessa Redgrave."}
{"id": "326664", "revid": "12316", "url": "https://min.wikipedia.org/wiki?curid=326664", "title": "Karak kaliang", "text": "Karak kaliang adolah makanan khas Minangkabau, makanan iko masuak dalam kategori karupuak tradisional babahan dasar ubi kayu atau disabuik juo singkong. Camilan khas Sumatera Barat iko bawarna kuniang dan babantuak angko dalapan. Raso camilan iko lamak dan gurih. Teksturnyo kariang, jadi cocok disantap pado saat sadang santai basamo kaluarga, baik di rumah maupun nan sadang dalam parjalanan. Ado juo daerah lain di Minangkabau nan manyabuik camilan iko jo namo kue lapan-lapan. Karak kaliang banyak dijua di barbagai suduik kota nan ado di Sumatera Barat. Sasaran camilan iko indak palanggan lokal sajo, namun alah mangarah ka wisatawan. Biasonya urang daerah lua nan pai jalan-jalan ka Sumatera Barat indak lupo mambali oleh-oleh iko sabagai buah tangan sabalun pulang ka kampuang halaman. \nRaso nan lamak dan gurih camilan iko manjadi pilihan oleh-oleh tepat para wisatawan salain karupuak sanjai. Ukuran karak kaliang nan biaso dijua ado duo ukuran, yaitu ukuran gadang sagadang ibu jari dan ukuran ketek saketek jari kalingking urang gadang. Bahan-bahan untuak mambuek karak kaliang, bahan pokok utamonyo yaitu singkong atau ubi kayu. Bumbu nan dialuikan bawang putiah, marica, garam, aia sacukuiknyo, dan minyak goreng.\nLangkah-langkah mambueknyo yaitu:.\n1. Partamo ubi kayu dikubak lalu dibasuah sampai barasia, kariangkan. \n2. Paruik ubi kayu jo parutan halus. Kamudian bahan nan alah diparuik tadi ditambah jo aia sacukuiknyo lalu peras sampai kalua aia patinyo.\n3. Aia pati ubi kayu tadi didiamkan salamo 20 menit kamudian dibuang aianyo sahinggo diperoleh tapioka basah.\n4. Ampas hasil pamarutan tadi dikariangkan sakitar sahari (indak tarlalu kariang).\n5. Tapioka ditambah aia kamudian dimasak sahinggo manjadi seperti lem nan encer.\n6. Campua adonan nan alah babantuak lem encer tadi jo ampas ubi dan masuakan bumbu nan alah dialuihkan tadi.\n7. Kamudian cetak adonan babantuak angko 8.\n8. Goreng sampai matang jo api sadang, angkek dan keringkan. Camilan siap dihidangkan dan dimakan."}
{"id": "326665", "revid": "51", "url": "https://min.wikipedia.org/wiki?curid=326665", "title": "Antonin Scalia", "text": "Antonin Scalia () adolah surang pangacara, hakim, jo pangajar ilmu hukum bakabansoan Amerika Sarikat. Inyo manjabaik subagai Hakim Aguang pado Mahkamah Aguang Amerika Sarikat mulai tahun 1986 sampai kamatiannyo pado tahun 2016. Sabalunnyo, inyo manjabaik pulo subagai hakim di Pangadilan Bandiang Amerika Sarikat untuak Wilayah District of Columbia dan pajabaik tinggi pado Kajaksaan Aguang Amerika Sarikat. Inyo tanamo dek sikap jo pandangan hukumnyo nan konservatif taadok Konstitusi Amerika Sarikat.\nPandidikan jo karir awal.\nAntonin Scalia lahia pado 11 Maret 1936 di Trenton, New Jersey, anak suluang Salvatore E. Scalia (1903-1986), surang dosen sastra di Brooklyn College, jo Catherine L. Scalia (1905-1985), surang guru sakolah dasar. Pado maso keteknya, Scalia tingga di Queens, New York dan masuak sakolah militer Ordo Yesuit Xavier High School. Pado maso SMA, Scalia aktif di Pramuka Amerika Sarikat. \nSalapeh SMA, Scalia kuliah di jurusan sajarah Universitas Georgetown, lulus pado tahun 1957. Inyo kudian masuak ka Fakultas Hukum Universitas Harvard, lulus \"magna cum laude\" pado tahun 1960. Di Harvard, Scalia adolah redaktur di \"Harvard Law Review\", jurnal hukum rasmi fakultas hukum tu.\nSalapeh lulus dari Harvard, Scalia bapraktek hukum pado firma internasional Jones Day di Cleveland dari tahun 1961 inggo 1967. Pado 1967, inyo ditarimo manjadi dosen di Fakultas Hukum Universitas Virginia. Tahun 1971, inyo masuak ka dalam pamarintahan Presiden Richard Nixon, manjabaik subagai panasihat hukum untuak urusan kabijakan telekomunikasi dan subagai kapalo Administrative Conference of the United States. Pado tahun 1974, Presiden Gerald Ford maangkeknyo manjadi Panasihat Hukum untuak Jaksa Aguang William B. Saxbe.. \nScalia maninggaan sektor pamarintahan salapeh Ford salasai maso jabatannyo; inyo manjadi dosen di Fakultas Hukum Universitas Chicago dari tahun 1977 inggo 1982. Di Chicago, Scalia ikuik manjadi panasihat Federalist Society, pakumpulan ahli hukum jo yuris bahaluan konservatif.\nKarir kahakiman.\nPresiden Ronald Reagan maangkek Scalia manjadi hakim pado Pangadilan Bandiang Amerika Sarikat untuak Wilayah District of Columbia pado tahun 1982. Pangangkatannyo dikonfirmasi dek Senat Amerika Sarikat pado 5 Agustus 1982.\nScalia kudian diangkek dek Presiden Reagan ka Mahkamah Aguang Amerika Sarikat pado 1986, manggantian Hakim Aguang Warren Burger nan alah masuak maso pensiun. Inyo dikonfirmasi dek Senat pado 17 September 1986. Scalia adolah hakim aguang nan bakaturunan Italia partamo di Mahkamah Aguang Amerika Sarikat.\nPandangan jo yurisprudensi.\nScalia tanamo dek pandangan-pandangan hukumnyo nan konservatif. Dalam pakaro-pakaro Mahkamah Aguang tantang pambagian kuaso antaro pamarintah federal jo nagara bagian, misalnyo, Scalia acok mamihak pado hak-hak nagara bagian. Inyo mamandang baso pamisahan kuaso antaro cabang eksekutif, legislatif, jo kahakiman nan diamanatkan dek Undang-Undang Dasar Amerika Sarikat alah sacaro jaleh maatur baso indak ado cabang nan bisa labiah bakuaso pado cabang nan lain.\nDalam pakaro hak-hak asasi, Scalia bapandangan baso aborsi indak tamasuak salah satu hak nan asasi dan putusan \"Roe v. Wade\" harus dibatalan; ukuman mati sajalan jo konstitusi; sarato hak mamacik sanjato di bawah Parubahan Kaduo harus ditafsirkan sacaro laweh tamasuak pado warga negara nan paribadi. Sacaro umum, Scalia maambiak pandangan nan tekstualis taadok hukum."}
{"id": "326666", "revid": "12718", "url": "https://min.wikipedia.org/wiki?curid=326666", "title": "Setyo Budi Hartanto", "text": "Setyo Budi Hartanto (lahia di Temanggung, 6 Mei 1986) adolah atlet para atletik Indonesia. Jinih atlet nan ditakuninyo adolah atlet lompek jauah. Inyo masuak ka dalam atlet difabel dek tangan kidanyo indak sampurna takah tangan manusia normal. Setyo acok manjadi pamanang dalam lomba nasional maupun internasional. Dalam dunia Internasional inyo acok ikuik dalam kejuaraan Asian Para Games . Setyo ikuik kejuaraan-kejuaraan alah sajak tahun 2004. Banyak hadiah nan didapekan nyo, dari ameh, perak jo perungu. Dari kasado kejuaraan nan diikuikan nyo, jarak nan paliang jauah nan pernah didapekan dek Setyo adolah 7,10 meter. Itu katiko inyo tampil di final lompek jauah laki-lakiT45/46/47 Asian Para Games 2018 di Stadion Utama Gelora Bung Karno, Senayan, Jakarta. Kompetisi itu marupoan Pesta Olahraga Difabel Asia nan diikuikannyo terakhir sabalum ikuik pulo di ASEAN Para Games 2019 di Filipina. \nKahiduikan awal.\nSetyo Budi Hartanto lulus dari SMA Muhammadiyah 1 Temanggung pado tahun 2004. Amak Setyo banamo Muzaidah sarato ayahnyo banamo Muhtarom. Kaduo urang tuo Setyo bakarajo sabagai panjua ikan asin di Pasar Selompang. \nSetyo Budi Hartanto alah lahia jo tangan kida nan cacat. Sajak ketek inyo alah didata dek dinas sosial. Setyo biasonyo hanyo bakarajo manjadi kuli cangkua nan ba upah Rp.8.000,- sahari di kampuangnyo. Pado suatu hari, katiko Setyo sadang mancangkua di sawah, tibolah patugas Dinas Sosial Kota Temanggung. Urang-urang itu maajak Setyo ka Pusat Rehabilitasi Bina Daksa dr. Suwarso di Solo. Urang tuo Setyo satuju kalau urang dinas sosial mambaoknyo ka situ. Setyo maambiak pandidikan fotografi di situ. \nDi Pusat Rehabilitasi tu Setyo acok bamain sepak bola jo anak-anak difabel lainnyo. Pado saat itulah pak Abdul Aziz nampak dan batanyo bisa olahraga apo sajo. Setyo manjawek kalau inyo bisa olahraga lompek jauah. Sajak itulah Setyo mulai serius baraja cabang olahraga para atletik.\nPrestasi.\nSetyo Budi Hartanto alah banyak maharumkan namo Indonesia di kancah Internasional. Barikuik adolah ajang nan pernah diikuikan dek Setyo sarato hadiah nan di dapek dek inyo. "}
{"id": "326667", "revid": "12718", "url": "https://min.wikipedia.org/wiki?curid=326667", "title": "Panorama Kayu kolek", "text": "Panorama Kayu Kolek marupokan kawasan wisata nan talatak di selatan Kabupaten Limo Puluah Kota, tapeknyo di jorong Sikabu-kabu, Tanjuang Haro Padang Panjang. Panoramako didirian dek Pamarintah Nagari nan pengelolaannyo diagiahkan kapado Pamudo satampek Nagari Sikabu-kabu. Untuak biaya masuak Pangunjuang cukuik mambayia saikhlasnyo. Panoramako kiro-kiro bajarak 12 KM dari pusek kota Payokumbuah, nan tapek barado di Kaki Gunuang Sago yang alah bisa ditampuah jo kendaraan roda duo ataupun roda ampek. Akses jalan Kabupaten alah sudah baaspal hotmix samo beton sampai ka puncak. Jiko pangunjuang barasal dari Padang, taruih se manuju Padang Panjang, kamudian Bukik Tinggi. Dari Bukik Tinggi luruih se sampai Payokumbuah. Dari pusek kota Payokumbuah belok kanan tu luruih se ka arah Halaban.Beko sarobok jo pertigoan gapura SMA 2 Payokumbuah ,belok kanan, tu luruih se mananjak kurang lbiah 7 KM perjalanan. Sabalum 1 KM dari puncak, pangungjuang dimanjoan dek rancaknyo sawah nan bajanjang jo hamparan bukik ketek. Bunyi gamariciak sawah mangalir dari arah sawah mambuek perjalanan samakin manyanangkan. Tulisan Panorama Kayu Kolek Baukuran gadang langsuang manyambuik kedatangan pangunjuang di puncak. Tulisan ko manjadi Salah satu Tampek nan paliang penting nan dijadian pangunjuang untuak bapoto. Disiko pangunjuang bisa mancaliak babagai rancaknyo pamandangan yang tapampang di Payokumbuah. Untuak palapeh panek jo paruik lapa, tantunyo disiko ado pulo aneka ragam kuliner nan salah satunyo Itiak lado ijau nan tantunyo lamak bana. Salain itu ado juo nan manjua bakso bakar, nasi goreng atapun makanan nan lainnyo. Harago pun mulai dari Rp.10.000. Tampek wisata nan ciek ko memang manjadi alternative menarik untuak barakhia pakan. Manjauah dari sagalo hiruak pikuak kota untuak manikmati rancaknyo alam yang alah disadioan dek nan Maha Kuaso."}
{"id": "326668", "revid": "10515", "url": "https://min.wikipedia.org/wiki?curid=326668", "title": "Soto medan", "text": "Namo kota Medan akhianyo turuik tarangkek juo ka dalam pabincangan wisata makanan nusantara. Kota medan ko adolah kota nan labiah dikenal makanannyo dibandingan jo wisata. Kalo awak mangecek an tentang makanan nan akan acok basingguangan jo kota medan tu surang. Kota medan nan marupokan kota tagadang ka tigo di indonesia sasudah jakarta jo surabaya, samo kota tagadang di pulau jawa ko punyo banyak kaunikan makanan surang nan mambedaan kota ko jo kota lainnyo tu. \nKota medan nan acok dikecek an sabagai rajo kora makanan di indonesia ko bukan indak jo alasan. Kota medan adolah kota nan dijuluki sabagai gerbang indonesia barat di mano kota ko alah dijuluki mode sajak zaman panjajahan Balando di indonesia. \nKota nan mampunyoi palabuahan belawan sabagai pintu gerbang lauik dari bagain baraik indonesia ko marupokan palabuahan tasibuk ka duo sasudah palabuahan di jakarta di mano palabuahan ko adolah palabuahan tagadang di wilayah hindia-balando. \nSoto Kesawan.\nDiantaro makanan khas medan adolah soto kesawan sajak 1950 an ko. Nan takenal bana di medan dari soto ko adolah soto udangnyo. Salain di medan soto ko alah juo manyebaran namo sampai ka babarapo panjuru kota indonesia sahinggo soto kesawan ko takanal jo soto udang. \nSoto kesawan ko kini alah dipacik dek katurunan kaduo nan dipacik dek ibu nan barasal dari katurunan jawa, ibu puni namonyo. Soto nan takenal bana di medan ko alah ado di jalan gadang di Medan. Tapi yang manjadi pusek paratian jo kunjungan urang lokal jo urang lua adolah nan talatak di jalan kesawan ko. Jalan nan mampunyoi jo mancaliak banyak carito tentang panjajahan balando sampai jo kemerdekaan. "}
{"id": "326669", "revid": "12718", "url": "https://min.wikipedia.org/wiki?curid=326669", "title": "Puncak batu runciang", "text": "Puncak batu runciang marupokan salah satu puncak yang ado di daerah Kota Sawahlunto, tapeknyo ado di Silungkang. Puncak batu runciang babantuak pabukitan yang tadiri dari \"kapua jo koral\". Wisata puncak batu runciang ko manjadi wisata alam alternatip untuak para pangunjuang nan suko wisata alam nan agak manantang. Sakaligus bisa manjalajahi kaindahan dan kaunikan untuak dicaliakan ka pangunjuang. \nUntuak manuju ka puncak batu runciang indaklah sulik. Jalan masuak untuak bisa manuju ka puncak batu runciang ado di tapi jalan lintas Solok - Sawahlunto, dan puskesmas silungkanglah nan manjadi patokan jalan masuak ka puncak batu runciang.\nDari jalan masuak ka puncak batu runciang kiro-kiro bajarak 4 kilometer. Pangunjuang diarokan bahati-hati katiko malinteh di jalan iko karano jalannyo nan sampik dan berliku sahinggo bisa manyusahan pangamudi, tarutamo pangamudi oto. Masuak ka puncak batu runciang indak mambayia, pangunjuang hanyo mambayia pitih parkir masuak. Dari pintu masuak ka titiak dima pangunjuang bisa untuk mamanjek dipakiroan sajauah 500 meter. Satibo disitu, pangunjuang bisa mamiliah puncak batu runciang maa yang nio dipanjek untuk bisa bafoto tantunyo. \nDiagiah namo puncak batu runciang karano di ateh puncak ado batu-batu gadang yang runciang dan tinggi, sahinggo katiko alah tibo di ateh puncak batu runciang bisa mancaliak pamandangan rimo nan hijau. Supayo bisa sampai ka puncak batu runciang pangunjuang hanyo tingga mamanjek batu kapur jo koral ko karano runciang dan kalau indak hati-hati sangaik babahayo. Tapi, itu sadonyo pasti tabayia lunas jo pemandangan yang disadioan dek puncak batu runciang. Pangunjuang bisa bafoto juo diateh puncak ko. Kalau tampek wisata puncak batu runciang ko dikelola elok-elok\u00a0 jo serius mungkin sajo destinasi wisata ko bisa basaiang jo destinasi lain yang alah ado di Sumbar. Karano kabiasaan para panikmat patualangan adolah mancari jo mangunjungi sasuatu nan baru dan indak mambosanan. "}
{"id": "326670", "revid": "1673", "url": "https://min.wikipedia.org/wiki?curid=326670", "title": "Patok Lele", "text": "Patok Lele adolah sejenis pamainan nan biasonyo dimainkan oleh anak-anak. Namun, ado juo urang gadang nan mamainkan pamainan iko. Di Sumatera Barat pamainan iko dikenal jo namo patok lele. Pamainan iko harus dimainkan di halaman tabukak dan luas. Pamainan patok lele dimainkan manggunokan kayu ketek. Kayu dipotong sapanjang satangah meter sabagai panokok. Kayu nan ciek lai dipotong sajangka, nan disabuik \u201canak patok lele\u201d.\nUjuang kayu nan ado di ateh tanah dipukul hinggo melenting ka ateh, kamudian dipukul babarapo kali sasuai kamampuan. Kamudian dipukul sacaro horizontal ka mungko, pihak lawan akan manjago agar anak patok lele dapek ditangkok.\nPamainan iko buliah dimainkan ciek lawan ciek, buliah juo jo tim. Pamain partamo mamukul anak patok lele nan dilatakan disabuah lubang ketek ditanah. Kamudian dipukul sajauah mungkin dan jan sampai tatangkok jo tim lawan. Jikok anak patok lele tatangkok, mako lawan mandapek poin. Jikok manangkok jo duo balah tangan, nilainyo limo. Jikok jo tangan kiri, nilainyo sapuluah. Jikok jo tangan kanan, nilainyo limo baleh. Tim lawan kamudian malempar anak patok lele sampai manganai induak patok lele nan dilatakan pamain partamo dilubang tanah. Jikok tim lawan berhasil manganai induak patok lele, pamain nan mamukul anak patok lele tadi dianggap kalah. "}
{"id": "326671", "revid": "14448", "url": "https://min.wikipedia.org/wiki?curid=326671", "title": "Kantua Walinagari Sungai Pua", "text": "Nagari Sungai Pua marupokan sala ciek nagari nan talatak di Kecamatan Sungai Pua, Kabupaten Agam. Sajak zaman panjajahan kolonial Balando, urang Nagari Sungai Pua pado umumnyo labiah sanang mancari karajo di rantau. Oleh karano itu, parantau Nagari Sungai Pua alah tasebar dima-dima jo punyo organisasi nan tastruktur disabuik Ikatan Perantau Sungai Pua (IKPS). Walaupun marantau, para parantau tu tetap manjadi warga Nagari Sungai Pua nan punyo kewajiban untuak mambangun nagari. Pambangunan di Nagari Sungai Pua alah tagolong tinggi. \nPado umumnyo, satiok kegiatan pambangunan malibat an parantau. Contohnyo adolah pambangunan kantua wali nagari Sungai Pua, anggaran danannyo 1,3 M (65%), nan barasal dari swadaya urang-urang, sadangkan 700 juta lai (35%) barasal dari Alokasi Dana Nagari. Selain tu, pambungan fasilitas keagamaan di tiok jorong dibangun juo jo manggunoan pitih parantau. \nManuruik data pambangunan mulai tahun 2008-2016, persentase sumber pitih pambangunan paliang banyak malalui swadaya urang nan marupokan pitih nan dikumpuaan dari parantau. Pambangunan di nagari sungai pua alah dapek tagolong rancak. Kini ko fasilitas urang alah langkok di nagari sungai pua.\nInfrastruktur nagari sungai pua pado umumnyo alah rancak juo. Kaberhasilan pambangunan tersebut indak bisa dilapehan dari peran serta urang dalam kegiatan pembangunan. Parantau nan marupokan urang sungai pua nan sadang indak tingga di sungai pua ikuik juo dalam mambangun nagari sungai pua."}
{"id": "326672", "revid": "10093", "url": "https://min.wikipedia.org/wiki?curid=326672", "title": "Prasasti adityawarman", "text": "Prasasti Adityawarman\u00a0 adolah batu prasasti yang dikaluan oleh Adityawarman pado maso dahulunyo. Batu iko ditemukan katiko itu di Bukik Gombak, yang kini alah dipindahkan ka Desa Gudam Kecamatan Tanjung Emas Kabupaten Tanah Datar. Pado umunyo batu prasasti Adityawarman iko marupokan kumpulan dari sadonyo prasasti Pagaruyuang yang ado. Batu iko dahulunyo ditulis dengan huruf Jawa Kuno dengan bahaso Sansekerta dan juga bahaso Melayu Kuno.\nPado umumnyo Batu\u00a0 Prasasti Adityawarman barisi pujian-pujian kapado Adityawarman yang katiko itu sebagai penganut Budha Bairawa. Sampai kini batu Prasasti iko masih tajago dengan elok, karano batu iko kini alah manjadi cagar budaya di bawah pengawasan Suaka Peninggalan Sejarah.\nBagi masyarakat Luhak Nan Tuo, khususnyo masyarakat Gudam Tanjung Emas, mitos Batu Prasasti Adityawarman ini berfungsi bagi mereka sabagai gambaran sosial pado maso dahulunyo yang mampu mencerminkan norma budaya. Melalui mitos iko, para pemuka masyarakat diajak dan dituntuik untuak mampu manjadi pengawas dan pengontrol terhadap sagalo tindakan dan tingkah laku masyarakat sacaro luas. Namun sabaliaknyo, masyarakat secara keseluruhan pun mengharapkan pemuka masyarakat mampu manjadi tauladan yang baik dalam persoalan internal sarato persoalan eksternal pada sebuah suku, maupun hubungan antaro suku lain."}
{"id": "326673", "revid": "9647", "url": "https://min.wikipedia.org/wiki?curid=326673", "title": "Batuang gilo", "text": "Batuang gilo marupokan parmainan anak nagari di Minangkabau nan barasa dari Kota Solok. Parmainan iko maikuik saratokan kakuatan supranatural atau jampi-jampi untuak manjalankannyo, walaupun indak di paralukan ritual tatantu. Daulunyo ado sabagian nagari ketek di Kota Solok ko sarupo Gawan, Payo, Tanah Garam, Sinapa Piliang jo lain sabagainyo mampunyoi banyak tanaman batuang. Katiko patani di daerah nan tasabuik sadang musim malambuik, manongkang, pamatang sawah tasabuik banyak nan hancua atau cayia nan mangakibekan panen samakin mangetek atau kurang manjadi. Jadi dek ulah itu patani ko mampagunoan batuang-batuang nan ado untuak manguekan pamatang sawah tasabuik. Oleh karano itu tradisi adaik di Kota Solok katiko sadang musim malambuik, manongkang para patani basamo-basamo mancari batuang untuak manguekan pamatang tasabuik, sajalannyo wakatu, para patani manjadian batuang ko sebagai pamainan nan maikuik saratokan ilmu jampi-jampi. Sehinggo pamainan batuang gilo tasabuik manjadi hiburan bagi masyarakaik satampek karano ado tantangan untuak maangkek nyo, batuang tasabuik taraso barek jo lia.\nCaro-caro mamainkan \"Batuang gilo\" adolah:\nCaro mamainkan batuang gilo indaklah payah, pamain hanyo mamaluak jo manahan batuang nan manggarik malonjak jo baputa sasuai kamauan tukang jampi-jampi . Katiko tukang jampi-jampi alah mamasuakan nan gaib kadalam batuang, sudah itu batuang akan manggarik surang. Salain tukang jampi atau urang nan pandai mambaco-bacoan batuang supayo manggarik surang ado surang tukang tokok gandang nan mairiangi parmainan iko, gandang ko untuak mambuek parmainan manjadi labiah sero. Sapanjang parmainan, tukang baco baco atau tukang jampi jampi taruih mangandalian batuang jo mambaco jampi jampi nyo , batuang tasabuik indak baranti manggarik sampai tukang baco baco atau tukang jampi jampi mamarintahan untuak baranti.\nDalam parmainan iko urang-urang nan maikutinyo indak buliah takabua . Nyampang ado nan takabua nan gaib tadi berang dan batuang tasabuik bisa baputa-puta surang, sabatang batuang dipacik dek babarapo urang, jumlah urang diparmainan iko harus ganjia, ado sabagian nan mancukuikan, nan disabuik mancukuikkan disiko iyolah makhluk gaib nan ikuik dalam parmainan batuang gilo tasabuik. Karano nan mancukuikkan atau makhluk gaib ikolah nan ka manggarikan batuang tasabuik sasuai parintah tukang jampi-jampi atau urang nan pandai mambaco bacoan batuang tasabuik supayo bisa manggarik surang malalui makhluk gaib."}
{"id": "326674", "revid": "9653", "url": "https://min.wikipedia.org/wiki?curid=326674", "title": "Tekek", "text": "Tekek adolah bahaso Minang nan masuak dalam kelas kato, \u2018kato karajo\u2019 nan dalam bahaso Indonesianyo adolah tiruan bunyi saroman bunyi pukulan pado pintu, pintu meja dan sebagainyo nan tabuek dari kayu. Sadangkan makna kato tekek adolah mamukua atau mangetuk manggunokan buku jari. Ado media nan balain diantaro dua kato cako. Ketuk bamedia alaik-alaik nan umumnyo tabuek dari kayu sadangkan tekek bamedia kapalo (kaniang)jo lutuik.\nManuruik medianyo tekek ado duo: tekek kaniang jo tekek lutuik.\nPamaknaan Tekek Badasarkan Afiksasi.\nAfiksasi adolah panambahan \"morfem\" taikek pado \"morfem\" bebas. Atau acok disabuik sabagai panambahan imbuhan pado kato dasar. Tekek nan samulo adolah mengetuk manggunokan buku jari, satalah mandapek imbuhan 'ma' manjadi \"menekek\" nan bararti mengetuk manggunokan buku jari dengan disangajo. sandangkan, imbuhan 'ta' bagabuang jo tekek manjadi \"tatekek\" bararti tanpa disangajo. sadangkan \"panekek\" adolah urang nan malukakan tindakan ko. Untuak \"ditekek\" adolah urang nan takanai tindakan nangko. "}
{"id": "326677", "revid": "12718", "url": "https://min.wikipedia.org/wiki?curid=326677", "title": "Zytglogge", "text": "Zytglogge (bahaso Jerman dialek Bernese [\u02c8tsi\u02cck\u02d0l\u0254k\u02d0\u0259]) adolah manaro jam paninggalan Abaik Patangahan nan talatak di Bern, Switzerland. Bangunan iko marupoan tampek urang banyak lalu-lalang jo objek tanamo di Bern. Dek pamarintah Swiss, Zytglogge dimasuakan dalam daptar banda cagar budayo pantiang nasional.\nZytglogge dibangun pado awal abaik ka-13. Dalam sijarahnyo, bangunan iko sempat dialiahfungsian untuak babagai kaparaluan. Samulo, Zytglogge hanyo manaro panjago, kudian sempat jadi kandang situmbin, sabulun akhianyo manjadi manaro jam. Zytglogge baumua paliang tuo di antaro sadoalah monumen di Bern, daerah nan kini tanamo sabagai Kota Tuo Bern dan dimasuakan dalam situs Warisan Budaya Dunia UNESCO.\nSijarah.\nBangunan awal.\nZytglogge ditagakan sakitar tahun 1218\u20132020. Bangunan iko awalnyo marupoan salah satu manaro panjago sakaligus gerbang dari struktur benteng Bern. Tinggi Zytglogge samulo hanyo . Sairiang jo parluasan benteng jo parkambangan kota, tinggi Zytglogge ditingkekan manjadi untuak mambuek Zytglogge dapek tacaliak dan indak talampok dek bangunan di sakitar benteng.\nSalamo babarapo waktu dari tahun 1344 sampai 1346, bangunan iko sempat baraliah fungsi menjadi kandang situmbin untuak padusi. Pado periode iko, Zytglogge diagiah atok limas. Namun, pado 1405, tajadi kabakaran gadang di benteng. Dampak kabakaran mambuek struktur manaro rusak parah. Sasudah kabakaran, kandang situmbin dibongka, \nPamasangan jam jo namo.\nPado awal abaik ka-15, jam baukuran gadang dilakekan di puncak bangunan. Jamnyo dipakiroan alah barupo jam astronomi sadarhana jo punyo bunyi-bunyian takah bandua. Adonyo jam sarato lonceng di manaro itulah nan manjadi asa namo Zytglogge, nan dalam bahaso Jerman dialek Bernese bararti \"bandua wakatu\".\nPanyabutan namo Zytglogge patamo bana tacatat pado 1413. Sabalunnyo, manaro jam iko hanyo disabuik \"kebie\" (aratinyo \"sangka\" atau kandang situmbin). Salapeh dipelokan pasca-kabakaran pado 1405, sempat pulo dinamoan \"n\u00fcwer turm\" (\"manaro baru\").\nInterior.\nZytglogge punyo tata letak nan barubah-rubah sasuai fungsinyo. Bangunan Zytglogge mulonyo hanyo bangunan nan dindiangnyo indak langkok, malainkan tabukak di sisi timur atau sisi nan maadok ka kota.\nRuangan di puncak manaro paruntuakannyo digunoan dek pamarintah kota. Hinggo pangujuang abaik ke-20, ruangan nan tun sempat dijadian ruang arsip, gudang, sampai tampek parlindungan dari serangan udaro. Samanjak 1979, interior ruangan puncak manaro dikosongan dan hanyo dapek dimasuaki untuak pamaliharoan sarato kunjuangan wisata."}
{"id": "326685", "revid": "3204", "url": "https://min.wikipedia.org/wiki?curid=326685", "title": "Pariuak karo", "text": "Pariuak karo atau Nepenthes (Indonesia: kantong semar, Inggirih: \"Tropical pitcher plant\"), marupokan genus tumbuahan nan tamasuak dalam familia \"monotipik\", tadiri dari 130 spesies dan alun tamasuak hibrida alami maupun buatan. Genus iko marupokan tumbuahan karnivora di kawasan tropis Dunia Lamo, kini tamasuak di dalamnyo nagara Indonesia, Republik Rakyaik Tiongkok bagian selatan, Indochina, Malaysia, Filipina, Madagaskar bagian barat, Seychelles, Kaledonia Baru, India, Sri Lanka, jo Australia. Habitat jo spesies tabanyak ado di pulau Kalimantan jo Sumatera."}
{"id": "326687", "revid": "577", "url": "https://min.wikipedia.org/wiki?curid=326687", "title": "Pariuk karo", "text": ""}
{"id": "326688", "revid": "577", "url": "https://min.wikipedia.org/wiki?curid=326688", "title": "Nepenthes", "text": ""}
{"id": "326689", "revid": "12718", "url": "https://min.wikipedia.org/wiki?curid=326689", "title": "Nepenthes talangensis", "text": "Nepenthes talangensis adolah spesies dari tumbuahan pamakan sarangga dari genus nepenthes. Sasuai namonyo \"talangensis\" (Latin: -\"ensis\" aratinyo \"dari\")\",\" spesies ko partamo kali ditamukan di Gunuang Talang, Sumatera Barat, dan juo tumbuahan endemik di sinan. Daulunyo, tumbuahan ko acok dianggap spesies nan samo jo \"Nepenthes bongso.\"\nSijarah.\n\"Nepenthes talangensis\" mulonyo dianggap sabagai spesies nan samo jo \"Nepenthes bongso\" inggo akhia abaik ka-20. Urang nan partamo kali malaporkan tantang tumbuahan ko adolah H. A. B. B\u00fcnnemeijer di taun 1918. Wakatu itu inyo mangumpuaan tigo spesimen dari katinggian 2200-2500 mdpl di Gunuang Talang. Kudian inyo tambuah jo koleksi kaampek nan diambiak dari Bukik Gombak pado katinggian 2330 mdpl. Koleksi-koleksi tu disimpan di Kabun Raya Bogor, Indonesia, jo Kabun Raya Leiden, Balando.\"\"\nKudian pado taun 1928, B. H. Danser dalam monografnyo, \"The Nepenthaceae of the Netherlands Indies\",\"\" manulih baso spesimen \"N. talangensis\" tamasuak dalam \"N. bongso\".\"\" Ditaruih dek panilitian-panilitian lain nan masih manyabuik \"N. talangensis\" sabagai \"N. bongso\".\"\"\nTaun 1986 Joachim Nerz mangumpuaan baliak spesimen \"N. talangensis\" di Gunuang Talang. sabanyak tigo buah. Basamo jo kajian \"N. bongso\" dek Tuan jo Puan DeWitte di Gunuang Singgalang taun 1993, didapek baso kaduonyo adolah spesies babeda.\"\" Untuak mampajaleh hasia kajiannyo, Nerz jo Andreas Wistuba mangkaji baliak spesimen nan diambiak dek B\u00fcnnemeijer dan dipublikasikan pado Desember 1994 pado Jurnal \"Carnivorous Plant Newsletter.\" \nPado taun 1997, Matthew Jebb jo Martin Cheek maanggap N. talangensis jo N. bongso sinonim dalam monograf \"A skeletal revision of Nepenthes (Nepenthaceae).\" Hal iko ditulak Nerz jo Wistuba. Panulakan ko diikuti juo dek panaliti lain sarupo Charles Clarke pado taun 2001\"\" jo Stewart McPherson pado taun 2009.\"\" Pabedaan antaro kaduonyo dapek dicaliak pado pariuak kaduo spesies ko.\nKarakteristik.\nPariuak karo dari spesies \"Nepenthes talangensis\" marupokan tumbuahan nan mamanjek inggo katinggian 3 m. Batangnyo barono ijau kakuniangan nan mampunyoi diameter saleba 0,5 cm, barueh-rueh nan tiok ruehnyo sapanjang 10 cm. \nDaun (\"lamina\") N. talangensis babantuak malancip jo panjang 16 cm dan leba 3 cm. Alai daunnyo taba jo kaku, tapi agak fleksibel. Pamukaannyo kasa. Pado ujuang daunnyo dapek malancip atau tumpua, sadangkan pangkanyo mamaluak tangkai daunnyo. Dari baruhnyo kalua sulua (\"tendril\") nan dapek mancapai panjang 30 cm nan kudiannyo dapek barubah manjadi pariuak panangkok sarangga. \nPariuak (\"pitcher\") pado N. talangensis mampunyoi duo jinih, yaitu pariuak bawah jo pariuak ateh. Pariuak bawah muncua katiko tumbuahan alun mamanjek batang kayu di sakaliliangnyo. Ukurannyo dapek mancapai 10 cm jo leba 6 cm. Bantuknyo mamanjang sarupo corong pado bagian bawahnyo, sadangkan agak mambulek talua di bagian atehnyo. Rononyo kuniang kaijauan jo banyak bercak-bercak sirah. Di bagian dindiang muko pariuak, ado sapasang sayok dari bibia pariuaknyo (peristom) bajalan turun ka bawah pariuak, tapi kadang indak panuah. Sayok pariuak barumbai-rumbai agak sirah di kaduonyo. Bibia pariuak saleba + 15 mm nan agak manakuak ka dalam sarato dilampok jo payuang pariuak (operkulum) nan agak mambulek sarato rono kuniang agak coklat.\"\" \nPariuak ateh atau gantuang muncua katiko batang \"N. talangensis\" alah mamanjek batang kayu lainnyo. Pariuak gantuang bantuaknyo corong sarato bulek talua di atehnyo. Ukurannnyo labiah tinggi jo lansiang, kiro-kiro 12 cm jo leba 5 cm. Sarupo pariuak bawah, sayok lai ado nan muncua juo, tapi kadang indak panuah satinggi pariuak. Bibia pariuak lebanyo + 24 mm sarato bapayuang pariuak bantuak bulek talua nan agak babantuak jantuang ka pangka. Rono pariuak gantuang sarupo jo pariuak bawah, tapi rononyo labiah tarang daripado nan di bawah.\"\"\nNepenthes talangensis mampunyoi bungo nan majemuk. Panjang bungo majemuk ko bisa mancapai 15 cm, jo cabang-cabang tandan bungo nan panjangnyo 5 cm. Pangka tandan bungo tasabuik badiameter 2 mm. Rono bungo majemuk ko coklat galok. Sacaro struktur, antaro bungo jantan jo batino indak ado bedanyo.\"\"\nEkologi.\n\"Nepenthes talangensis\" marupokan tumbuahan endemik Gunuang Talang, Sumatera Barat, dan tasuo pulo di Bukik Gombak, Sumatera Barat. \"N. talangensis\" tumbuah pado katinggian 1800\u20132500 mdpl. Habitat iduiknyo adolah rimbo di gunuang-gunuang tinggi dan tumbuah di ateh tanah. Walau baitu, ado pulo nan dapek tumbuah sacaro epifit. Rimbo nan biaso jadi tampek iduiknyo marupokan rimbo lambok balumuik. \"N. talangensis\" dapek tumbuah di bawah pohon-pohon taduah atau di antaro samak-samak baluka randah. Pado katinggian 1800 mdpl ka bawah, \"N. talangensis\" iduik tumpang tindih jo \"N. gymnamphora\" jo \"N. inermis\". Samantaro \"N. talangensis\" jarang batumpang tindih jo \"N. bongso\" walau samo-samo tumbuah di gunuang nan samo. Hal iko tajadi dek \"N. bongso\" tumbuah di rimbo randah sadangkan \"N. talangensis\" di rimbo tinggi. Dek hal ikolah, mangko acok tajadi hibridisasi antaro \"N. talangensis\" jo duo spesies nan disabuik sabalunnyo.\nPamakan sarangga.\nNepenthes talangensis marupokan tumbuahan pamakan sarangga nan mamanfaatkan pariuaknyo untuak mandapekan makanan. Dindiang dalam pariuaknyo talampih dek cairan pakek cando lem langau sainggo sarangga nan masuak manjadi takuruang di dalamnyo. Cairan pakek cando ko dapek pulo tasuo pado spesies lainnyo di Sumatera: \"N.\u00a0aristolochioides\", \"N.\u00a0dubia\", \"N.\u00a0flava\", \"N.\u00a0inermis\", \"N.\u00a0jacquelineae\", \"N.\u00a0jamban\", jo \"N.\u00a0tenuis\"."}
{"id": "326691", "revid": "577", "url": "https://min.wikipedia.org/wiki?curid=326691", "title": "Pariuak baruak", "text": ""}
{"id": "326692", "revid": "577", "url": "https://min.wikipedia.org/wiki?curid=326692", "title": "Kantong semar", "text": ""}
{"id": "326693", "revid": "577", "url": "https://min.wikipedia.org/wiki?curid=326693", "title": "Kuran kuran", "text": ""}
{"id": "326694", "revid": "577", "url": "https://min.wikipedia.org/wiki?curid=326694", "title": "Kuran-kuran", "text": ""}
{"id": "326722", "revid": "12718", "url": "https://min.wikipedia.org/wiki?curid=326722", "title": "Gunuang Snowdon", "text": "Gunuang Snowdon marupoan gunuang nan barado di antaro rangkaian pagunuangan Snowdon. Pagunuangan snowdon iolah sabuah deretan pagunuang nan barado di negara Wales, Inggris Raya. Gunuang iko marupoan gunuang nan ta tinggi di antaro babarapo gunung nan barado di negara-negara Inggris Raya. Gunuang Snowdon iko mampunyoi tinggi sakitar 1.085 meter di ateh pamukaan aia lauik. Kaindahan bantangan alam nan ado di gunuang ko mambuek gunuang ko manjadi tujuan wisata di negara Wlales\nAsa mulo.\nGunuang Snowdon atau \"Mount Snowdon\" iolah puncak nan tatinggi di Wales. Namo Snowdon barasa dari bahasa Inggris lamo nan yaitunyo \"Snow Hill\" nan aratinyo Bukik Salju. Dinamoan iko dikaranoan pamandangan gunuang snowdon pado wakatu musim salju dapek dikatoan rancak karano puncak gunuang tasabuik tatutuik dek es bawarna putiah. Sadangkan manuruik legenda daerah satampek, namo negara Wales tu barasa dari bahaso wales, \"Yr Wyddfa\", nan aratinyo sabuah batu karang nan dilantiangan ka ateh dek raksasa dari dasa lauik.\nSacaro bantangan alamnyo, gunuang snowdon iko barado di dalam kawasan Taman Nasional Snowdonia nan tapenyo barado di daerah nan banamo Gwynedd. Pagunuangan snowdon ko tadiri dari batu-batuan tabiang nan kareh. Batu-batuan nan kareh nan sarupo batu karang ko tabantuak jutaan taun nan lalu. Periode iko dinamoan periode Ordovisium. Salanjuiknyo, pambantuakan gunuang ko tajadi pado periode nan banamo caradoc, dimano di jaman ko tabantuaknyo jalua-jalua kawah sarupo gunuang nan barapi. Jalua-jalua kawah ko tabantak hinggo ka baraik daya jajaran pagunuangan snowdon iko. Puncak gunung snowdon nan tabantuak tasabuik dapek juo disamoan jo bantuak dari jajaran pagunuangan Alpen nan barado di negara Swiss. Puncak snowdon di kalialingi dek lambah-lambah nan barisi aia dari aia es nan alah mancayia. Pangikihan batu-batuan nan ado di puncak gunuang tasabuik mambuek puncak manjadi agak runciang sarupo piramida.\nGambaran umum.\nTumbuahan jo binantang.\nTumbuahan nan paling tanamo di gunuang snowdon ko iyolah banamo \"gagea serotina\" atau disabuik juo jo \"snowdon lily\". Tumbuahan ko marupoan bungo nan hanyo tumbuah di kawasan pagunuangan snowdon. Manuruik sijarahnyo bungo ditamuan dek para panaliti pado abiak ka tujuah baleh. Bungo ko dapek tumbuah di katinggian labiah dari 3000 kaki. Salain itu, tadapek juo hutan-hutan pinus, batang pohon cemara, padang rumpuit, sarato jo lumuik. Indak hanyo adonyo tumbuahan atau bungo nan tanamo dari pagunuangan ko, ado juo binatang nan tanamo di daerah ko. Binatang tasabuik adolah kambiang gunuang. Alum ado panilitian nan pasti nan manyatokan baa kok bisa kambiang ko iduik di pagunuangan ko. Namun, pado maso kini ko tadapek sakitar 1000 ikua kambiang gunuang nan iduik di daerah pagunuangan ko. Salain kambiang gunuang, ado pulo binatang lain asli daerah ko yaitunyo buruang gagak raksasa nan bawarna itam. Buruang-buruang ko mancari makan di kawasan pagunuangan ko atau mancari bangkai nan kan dijadian untuak makananyo. Ado pulo binatang-binatang nan lain nan dapek ditamui sarupo kumbang, kupu-kupu, buruang alang, jo binatang lunak nan iduiknyo di aia yaitu sipuik.\nKatinggian puncak.\nPado taun 1682, para paniliti mampakiroan tinggi puncak gunuang snowdon 1.130 m. Namun, di taun 1773 manuruik Thomas Pennant mampakiroan tinggi gunuang ko 1.088 m di ateh pamukaan aia lauik. Kamudian, survei nan baru mancatat katinggian puncak gunuang satinggi 1.085 m atau 3.560 kaki dari pamukaan aia lauik. Karano jo katinggian sagitu mambuek gunuang snowdon manjadi gunuang nan tatinggi di Wales, sarato jo puncak nan tatinggi di Kapulauan Inggris Raya.\nDanau nan barado di sakitar.\nAda tadapek limo buah danau di pagunuangan snowdon ko:\nKagiatan nan dapek dilakuan.\nGunuang snowdon nan barado di dalam taman nasional snowdonia ko marupoan salah ciek tampek nan banyak dikunjuangi dek para wisatawan baiak dari Inggris Raya maupun dari lua Inggris. Rato-rato ado sakitar 582.000 pangunjuang nan datang kasiko tiok taunnyo. Sabagai taman nasional, tampek ko juo marupoan tampek palestarian tumbuah-tumbuahan dan binatang nan kan punah. Salain itu pangunjuang dapek juo manikmati alam dari gunuang snowdon ko dengan babagai caro diantaronyo;\nBapatualang jo panjek tabiang.\nBapatualang jo panjek tabiang marupoan kagiatan nan banyak dilakuan dek para wisatawan katiko bakunjuang ka gunuang snowdon. Kawasan panjek tabiang di gunuang ko manjadi tampek panjek tabiang nan rancak di Inggris. Salain itu, bagi para pacinto nan hobi nyo mandaki gunuang, gunuang snowdon ko manjadi gunuang tujuan untuak didaki. Puncak-puncak nan ado di snowdon ko mampunyoi pamandangan nan rancak. Katiko hari tarang mako akan nampak danau-danau dan pulau-pulau nan ado di sakitaran Inggris Raya.\nBakemah.\nKagiatan nan dapek dilakuan salanjuiknyo adolah bakemah di Adventure Park Snowdonia nan talatak di Dolgarrog, tampek dulunyo marupoan pabrik paleburan alumunium. Kini ko tampek tasabuik dipelok dan dijadian tampek bakemah jo tampek manginap. Tadapek banyak lai patualangan jo kagiatan nan bisa dilakuan di kawasan Snowdonia ko, sarupo manyusuri bantang aia atau mangayuh biduak di danau Lugwy. Pangunjuang dapek juo basapeda gunuang untuak manjalajah Snowdon nan katantuanyo, basapeda dimulai dari pukua 10 pagi sampai pukua 5 patang ari nan dilakuan hanyo pado bulan Maret hinggo September."}
{"id": "326751", "revid": "577", "url": "https://min.wikipedia.org/wiki?curid=326751", "title": "Pulau Sebuku (Sumatra)", "text": ""}
{"id": "326752", "revid": "12718", "url": "https://min.wikipedia.org/wiki?curid=326752", "title": "Pulau Sebuku (Sumatera)", "text": "Pulau Sebuku adolah pulau ketek nan talatak di Selat Sunda antaro pulau Sumatera jo pulau Jao. Sacaro administratif, pulau ko masuak ka Kabupaten Lampung Selatan, Lampung.\"\" Basamo jo Sebesi, Sebuku juo dijadikan tujuan raun bahari.\nSijarah.\nPado taun 1883 Gunuang Krakatau malatuih inggo manyababkan tsunami di Selat Sunda. Pulau Sebuku nan talatak di utara takanai lamun ombak tsunami inggo manyapu kampuang nan panah ado di situ. Manuruik laporan pamarintah kolonial, tsunami tasabuik manewasan 150 urang.\nPado taun 1970, pulau ko dijadikan tampek baparak jo baladang. Parak karambia jo ladang pisang manjadi andalan di pulau. Hal iko mambuek utan Pulau Sebuku manjadi bakurang.\"\"\nPado taun 1999, ditamukan bangkai kapa nan dipunyoi Japang. Panamuan ko dikatauai dek balansuangnyo festival fotografi bawah lauik. Umua kapa nan tabanam tasabuik alun dikataui pasti.\nPado Desember 2018, tajadi erupsi Gunuang Anak Krakatau nan manyababkan tsunami jo galombang tinggi di Selat Sunda. Hal iko mambuek panduduak Pulau Sebuku diungsikan ka Pulau Sumatera. Ado puluahan urang nan diungsikan dari Pulau Sebuku.\nGeografi.\nPulau Sebuku marupokan pulau nan talatak di Taluak Lampung agak ka timur jo kiro-kiro 2,5 km utara Pulau Sebesi sarato 2,3 km selatan Pulau Sumatera. Pulau Sebuku tabantang salaweh 17,71 km2. Sacaro administratif marupokan dari Kabupaten Lampung Selatan, Lampung.\"\"\nPulau Sebuku tasusun dari batu-batu andesit. Hal iko manunjuakan baso asa mulo pulau ko takaik jo riwayaik volkanologi di Selat Sunda.\"\" Pada sisi utara pulau, banyak tasasun dek koral-koral fosil, lumpua, jo pasia, sadangkan pado sisi timur pulau banyak tasusun dari lumpua, pasia, karekel, sarato koral-koral fosil.\"\" Di sakaliliang pulau, dibatasi jo terumbu-terumbu karang.\"\"\nEkologi.\nSajak erupsi gadang dari Gunuang Krakatau taun 1883, ekosistem di pulau-pulau sakuliliangnyo barubah. Pulau Sebuku manjadi salah satu pulau nan takanai dampaknyo. Banyak panaliti nan mangkaji parubahan alam jo karagaman hayatinyo. Alam Sebuku agak babeda jo pulau-pulau sakaliliangnyo dek dipakai manjadi parak jo ladang dek masyarakaik, sainggo jumlah rimbo nan adopun tingga saketek sarato karagaman alamnyo nan kurang. Pado taun 2005 dilaporkan ado ampek spesies samuik jo karanggo nan ditamukan. Jumlah ko labiah saketek daripado nan ado di Sebesi atau Krakatau.\"\"\nAdo banyak spesies ramo-ramo nan tasuo. Sebuku basamo Sebesi marupokan tampek singgah migrasi antaro Sumatera jo Jawa. Sebuku mampunyoi banyak nan jinih ramo-ramo Jawa daripado ramo-ramo Sumatera, walau sacaro wilayah labiah dakek ka Sumatera.\"\"\nHutan bakau masih dapek tasuo di sisi timur pulau mambantang dari utara inggo selatan pulau. Di tiok suduik pulau punyo dominasi jinih bakau nan babeda auik rami ditumbuahi pohon bakau \"Rhizophora apiculata\", sadangkan di bagian agak ka darek banyak tasuo \"Exoecaria agallocha\". Samantaro di selatan ditumbuahi juo \"Exoecaria agallocha\" sarato \"Lumnitzera raemosa\" jo \"Sonneratia ovata.\"\nSebuku nan marupokan pulau nan talatak di sisi lua Taluak Lampung mampunyoi kondisi terumbu karang nan babeda jo pulau-pulau di sisi dalam Taluak Lampung (nan labiah dakek Sumatera). Sebaran terumbu karang di Sebuku condong sampik sainggo binatang lauik indak baitu baragam. Bahan panyusun pantai di sisi utara condong pasia karang jo pasia lumpua nan ditumbuahi tumbuahan-tumbuahan lauik dangka. Samantaro pado sisi timur pulau banyak tasuo spesies bulu babi \"Diadema setosum\", nan manjadi panando adonyo karusakan terumbu karang.\"\" Karagaman binatang lauik sarupo bulu babi di Sebuku condong langka dibandiang pulau lainnyo.\"\"\nRaun.\nPulau Sebuku tanamo sabagai tujuan raun untuak wisata aia sarupo snorkelling atau manyilam lauik. Turis-turis biasonyo manyubarang jo sampan laju dari Desa Candi di Sumatera."}
{"id": "326753", "revid": "73", "url": "https://min.wikipedia.org/wiki?curid=326753", "title": "Haji Ali Dargah", "text": ""}
{"id": "326776", "revid": "1673", "url": "https://min.wikipedia.org/wiki?curid=326776", "title": "Naruhito", "text": "Naruhito (lahia 23 Februari 1960, Tokyo) adolah nan ka-126 kaisar jo Japang."}
{"id": "326777", "revid": "577", "url": "https://min.wikipedia.org/wiki?curid=326777", "title": "Kandang situmbin", "text": "Kandang situmbin, panjaro, bui, atau lembaga pemasyarakatan adolah fasilitas nagara tampek manahan urang sacaro paso di bawah otoritas nagara. Labiah dari 9 juta urang dipanjaro di sakuliliang dunia kini iko. Populasi tahanan kandang situmbin di kabanyakan nagara maningkek tajam pado awal tahun 1900-an.\nDi Indonesia, kandang situmbin dikenal jo sabutan Lembaga Pemasyarakatan nan marupoan Unit Pelayanan Teknis di bawah Kementerian Hukum dan Hak Asasi Manusia. Salah satu LP nan tanamo di Indonesia adolah Nusa Kambangan.\nIstilah kandang situmbin di Minangkabau bararti kandang kambiang. Pangistilahan iko dikaranoan urang nan mauni kandang situmbin makan, lalok, jo cirik di sinan."}
{"id": "326778", "revid": "73", "url": "https://min.wikipedia.org/wiki?curid=326778", "title": "Panjaro", "text": ""}
{"id": "326779", "revid": "18312", "url": "https://min.wikipedia.org/wiki?curid=326779", "title": "Gulai kurma", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;2007971&lt;/parentid&gt;\n &lt;timestamp&gt;2023-10-02T15:25:37Z&lt;/timestamp&gt;\n &lt;contributor&gt;\n &lt;username&gt;MalinBagindo&lt;/username&gt;\n &lt;/contributor&gt;\n &lt;comment&gt;/* Caro Mamasak */&lt;/comment&gt;\n &lt;origin&gt;3144191&lt;/origin&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nGulai kurma, marupokan masakan khas Sumatera Barat yang bahan utamonyo dagiang jawi. Walaupun namonyo Gulai Kurma, indak bararti ado buah kurma di dalam resep masakannyo. Gulai Kurma ko biasonyo mudah disobokan di rumah makan Padang karano banyak peminatnyo. Caro mambuek Gulai Kurma ko indak talampau payah, caro nan partamo tumih bumbu sampai harum baunnyo, masuak an dagiang ka bumbu yang alah ditumih sampai dagiang barubah warna, salanjuiknyo masuak an santan, kantang, garam, gula, kalau alah mandidiah dan kantang alah ampuak, masuak an larutan asam jawa dan masak jo api sadang sampai kurma mangental, kalau alah masak hidangan kadalam piriang cambuang dan siap disajian.\nBiasonyo Gulai Kurma acok dibuek urang minang untuak acara-acara atau hari-hari gadang, misalnyo hari rayo.,Maskipun indak sapapuler randang, sajian Gulai Kurma ko punyo kaistimewaan tasandiri. dengan namonyo yang unik, parpaduan rempah-rempah yang maresap kadalam dagiannyo dan ditambah warna kuah kentalnyo yang bawarna ka ijau-ijauan mambuek lidah ndak saba untuak mancicipinyo.\nBahan.\nUntuak bahan mambuek Gulai Kurma adolah dagiang, kantang, kayu manih, 5 buah cangkeh, 1 buah kapulaga, 2 lembar daun salam, 2 lembar daun jeruk , 1 batang sarai, 2 sdm perasan asam jawa, 800ml santan, gulo, ayia sacukuiknyo, minyak goreng, garam sacukuiknyo. Untuak bumbu aluihnyo iolah katumba, marica, buah palo, jinten, bawang merah, bawang putiah.\nCaro Mamasak.\nLangkah pertamo untuak mambuek Gulai Kurma adolah tumih bumbu yang alah disadio-an,diaduak sampai marato dan tunggu sampai bumbu yang ditumih mangalu-an aroma yang harum, salanjuiknyo masuak-an dagiang dan tunggu sampai dagiang jadi saparoh matang atau barubah warna. Kalau alah barubah warna baru masuak-an santan dan tunggu sampai mandidiah, sasudah tu masuak-an kantang , garam jo gulo sacukuiknyo. Tunggu sampai kantangnyo ampuak, sasudah itu masuak-an perasan asam jawa dan jan lupo masak jo api sadang, tunggu sampai kuah kurmanyo kental dan dagiangnyo yo sabana ampuak. Kalau lah ampuak, pindahan ka piriang dan agiah bawang goreng untuak pamanihnyo."}
{"id": "326781", "revid": "6658", "url": "https://min.wikipedia.org/wiki?curid=326781", "title": "Muhammad Reza Pahlevi Isfahani", "text": "Muhammad Reza Pahlevi Isfani (lahia di Blitar, 06 Agustus 1998) adolah ciek dari banyak pamain bulu ayam di Indonesia. Jinih pamainan bulu ayam nan ditekuninyo adolah pamain ganda putra. Muhammad Reza ko ikuik ka dalam klub Jaya Raya Jakarta. \nPatandingan.\nSajak tahun 2014, Muhammad Reza alah mulai batandiang bulu ayam. Ado babarapo patandiangan tiok tahun. Muhammad Reza salain ado manang dalam patandingan, pernah pulo indak jadi ikuik turnamen. Itu katiko turnamen Thailand Terbuka 2019 karano Reza kanai cadiro di kaki. Badasarkan hasil MRI (\"Magnetic Resonance Imaging\") manunjuakan baso otot engkel Reza ado nan cabiak sahinggo indak mamungkinkan Reza batandiang.\nBarikuik adolah patandiangan nan pernah diikuikan dek Muhammad Reza:\nPrestasi.\nMuhammad Reza Pahlevi Isfani adolah pamain bulu ayam nan rangking 35 di BWF (Badminton World Federation). BWF iko adolah organisai internasional untuak ulahrago bulu ayam. Dari banyak patandingan nan dilalui dek Muhammad Reza, ado babarapo nan dimanangkan dek inyo basamo jo pasangan mainnyo. Pasangan main Muhammad Reza indak hanyo ciek urang, mereka adolah Akbar Bintang Cahyo, Kenas Adi Haryanto, Muhammad Fachrikar, Fachryza Abimayu, Andika Ramadiansyah. Barikuik adolah prestasi nan didapekan dek Muhammad Reza salamo batandiang dari tahun 2014 sampai 2019. "}
{"id": "326782", "revid": "12718", "url": "https://min.wikipedia.org/wiki?curid=326782", "title": "Hendri Saputra", "text": "Hendri Saputra adolah (lahia 12 Mai 1981; umua 38 tahun ) mantan pamain bulu ayam Indonesia nan kini bakabangsaan Singapura. Kini ko, inyo manjadi palatih tunggal putra untuak tim nasional Indonesia. Hendri adolah putra dari pasangan Sugeng Subagio jo Sri Sariyani nan mampunyoi anak sambilan urang. \nPrestasi.\nAdo banyak prestasi Hendri Saputra salamo bamain bulu ayam di kancah turnamen nasional ataupun internasional.Barikuik ko adolah prestasi Hendri Saputra dalam mawakili nagari Singapura. \nKejuaraan Bulu Tangkis Asia.\nSalain mawakili Singapura, Hendri Saputra pernah pulo bamain bulu ayam mawakili Indonesia. Baraikuik adolah patandiangan Hendri Saputra katiko mawakili Indonesia.\nKagiatan Kini.\nKini Hendri Saputra adalah pansiun bamain bulu ayam dan manjabaik sabagai palatih pamain bulu ayam putra Indonesia. Jonatan Christie jo Ihsan Maulana Mustofa adolah ciek dari banyak anak didik Hendri Saputra. Pado turnamen bulu ayam SEA GAMES 2017, Jonatan Christie jo Ihsan Maulana Mustofa mandapekan masing-masingg madali ameh jo madali parunggu. Salain itu ado pulo Anthony Sinisuka Ginting nan manjadi murik Hendri. Ginting nan marupoan namo panggilannyo pernah ikuik di BMF Wourld Tour Finals 2019 Guangzhu. Namun hanyo mandapekan runner up di patandiangan tu.Hendri tamasuak disiplin jo kareh dalam mandidik anak-anak didikannyo, tamasuak indak mambuliahan anak didiknyo bacewek. "}
{"id": "326783", "revid": "73", "url": "https://min.wikipedia.org/wiki?curid=326783", "title": "Sengsara Membawa Nikmat", "text": "Sengsara Membawa Nikmat adolah novel babahaso Indonesia nan ditulih Tulis Sutan Sati. Novel iko ditabikan pado taun 1929 dek Balai Pustaka bacarito tantang Midun, anak laki-laki surang patani, nan iduik malaraik sabalun akhirnyo iduik sanang jo bini barunyo. Novel iko tanamo sabagai salah satu karya Sati nan paliang disuko.\nCarito.\nKacak, kamanakan nan sombong dari pamimpin desa nan kayo di Padang, cimburu ka Midun, anak laki-laki nan taaik baagamo jo tanamo dari surang patani miskin; Kacak acok mancubo maajak Midun untuak malawannyo. Sasudah Midun manyalamaikan bininyo tabanam, Kacak berang karano Midun alah mamacik-macik bininyo dan manyarangnyo. Midun bataruang, manang dalam wakatu singkek dapek manjatuahan Kacak . Sabagai hasia dari tindakannyo itu, Midun dipaso untuak mangarajoan karajo-karajo untuak pamimpin desa di bawah kandali Kacak.\nMasih berang ka si Midun, Kacak mambayia surang urang untuak mambunuahnyo. Katiko usaho itu gagal, pambunuah jo Midun ditangkok dan dikirim ka pinjaro. Di pinjaro, Midun disiksa tapi urang malieknyo sabagai pajuang nan baiak. Inyo basobok jo Halimah, nan tingga samo ayah tirinyo, untuak mambaliakan kaluang berliannyo. Sasudah kalua dari pinjaro, Midun mambaok Halimah untuak mancari abaknyo di Bogor.\nSalamo dua bulan tingga samo Halimah jo abaknyo, Midun mancubo paik ka Batavia untuak mencari karajo, basamo Halimah. Sapanjang jalan, inyo basobok jo Syekh Abdullah yang Indonesia campuran Arab, nan maminjaman inyo pitih; inyo manulak mambayaia bungo nan tinggi atau membiaan Abudullah nikah jo Halimah, dek karano tu Midun ditangkok. Sasudah bebas, inyo manyalamaikan rang mudo Balando dipasamoan di Pasar Baru. Dek karano alah manyaamaikannyo, Midun diagiah karajo di kantua polisi samo ayah rang mudo itu, \"hoofdcommissaris\" (komisaris utamo). Inyo pun manikahi Halimah.\nMidun sudah tu batugas di Padang karano parmintaan komisioner, dek mandanga bahaso abaknyo alah maningga. Kacak ditangkok karano masalah dagang, dan Midun pun akhianyo bisa iduik bahagia salamonyo.\nTema.\nCarito Sengsara Membawa Nikmat banyak maangkek kisah Midun, jo bapandangan nyato. Babeda jo novel Muda Teruna-nyo Muhammad Kasim, bagian caritonyo tajadi di lua Sumatera.\nC. W. Watson manilai bahasonyo Sengsara Membawa Nikmat, mirip jo novel Marah Roesli Sitti Nurbaya, manggambaran \"lau \"antitraditional\"\" Balai Pustaka, nan dalam pandapeknyo barisi ide-ide progresif jo ancaman \"tradisionalisme konservatif\". Inyo mancontohan bagian duo halaman dalam novel wakatu Midun mangecek soal dukun-dukun tradisional ka Halimah, manunjuakan bahasonyo padusi nan pai ka dukun untuak manyalamaikan parkawinannyo malah maancuaan jo banyak pitih nan abis.; laku lain nan dikutuak tamasuak jimek cinto samo dandam. Tema iko dilanjuikan Sati ka novelnyo bajudul Syair Rosina.\nKritikus Balando tantang sastra Indonesia A. Teeuw mancataik bahasonyo tema novel iko bukan hanyo Minangkabau, karano manyangkuik konflik antaro sifaik jaek jo rang mudo nan elok, dan nan elok akhianyo nan manang.\nDitabikan.\n\"Sengsara Membawa Nikmat\" mulonyo ditabikan jo Balai Pustaka pado taun 1929 sudah tu dijadian sinetron pado taun 1991. Sinetronnyo disutradarai dek Agus Wijoyono jo dimainkan samo W. Mochtar, Septian Dwi Cahyo, jo Sandy Nayoan.\nTeeuw manilai iko sabagai novel Sati nan paliang disuko. Sati manulih jo bisa mambuek nan mambaco laruik dalam kahidupan di Minangkabau, jo kajadian saari-arinyo."}
{"id": "326793", "revid": "12718", "url": "https://min.wikipedia.org/wiki?curid=326793", "title": "Puncak gugak sarai", "text": "Puncak Happy Guguak Sarai.\n\u00a0 \u00a0 \u00a0 \u00a0 Puncak guguak sarai adolah puncak yang talatak di sabalah puncak gogoan Koto Laweh, untuak mandapekan foto di puncak guguak sarai ko sangek manantang. Karano pemandangan sangek rancak mandapekan hasil foto yang rancak pulo. Kamudian tingginyo dari Puncak ko labiah kurangnyo 800meter dari ateh pamukaan luik. Dari ateh puncak ko kito dapek mamandang sawah, rumah panduduak, hijaunyo kabun bukik yang bajajar tasusun sangaik rancak untuak kito caliak.\nKamudian di ateh Puncak Happy ko ado batu gadang yang dapek kito gunoan untuk bafoto jo pamandangan yang rancak untuak latar balakang foto kito,di siko banyak urang yang mangabadikan fotonyo, kito harus bahati-hati karano di bawah bukik ado jurang yang sangaik dalam. Puncak ko sangaik cocok untuak urang yang sanang bafoto-foto. Tapi Puncak Happy ko cocok juo untuak kito yang sanang manjalajahi kaindahan alam yang masih tajago kelestarianyo. Udaro nyo yang sajuak mamanjokan kito dari kasibuak an kito sahari-hari. Manjadikan katanangan bagi kito yang sanang suasano yang manyatu jo alam.\nSejarah.\nDahulunyo namo Puncak ko indaklah Puncak Happy, dahulunyo namonyo adolah Puncak Mob, ado juo yang manyabuiknyo Puncak Laweh. Namo Puncak Happy ko di agiah karano musyawarah panduduak satampek. Dan alah di sapakati namonyo manjadi Puncak Happy.\nLokasi.\nLokasi puncak ko barado di Nagari Koto Laweh, Kecamatan IX Koto Sungai Lasih, Kabupaten Solok. Jalan di dakek lokasi Puncak Happy agak sampik, jadi untuak wisatawan yang pai bakunjuang ka Puncak Happy di arok an bahati-hati. Jikok kito barado di Kota Solok mako kito akan manampuah jalan 15minik sajo kito akan sampai di Nagari Guguak Sarai. Dan kito langsuang manuju SDN 05 Guguak Sarai. Sabalum SDN 05 ko kito akan batamu jo pasimpangan dan kito langsuang belok kida. Sasudah itu kito akan malewaik an kabun kelapa sawit dan ndak lamo siap itu kito akan manamui tampek parkir kandaraan. Siap itu kito akan mambayia parkir Rp 5.000 sajo untuak 1 honda. Dan kito akan bajalan mandaki manuju Puncak salamo 15menit dan kito alah dapek marasoan rancak pamandangan di ateh Puncak Happy."}
{"id": "326794", "revid": "12718", "url": "https://min.wikipedia.org/wiki?curid=326794", "title": "Gandang", "text": "Gandang, atau gendang marupokan alat musik tradisional minangkabau. Gandang ko sarupo jo gandang - gandang pado umumnyo, caro mamainkannyo pun samo, yaitu dipukul. Hanyo sajo, teknik memukul nyo yang agak beda dari gandang kabanyakan. Di minang, gandang ko digunokan bagantuang pado rantak lagu nan ka di mainkan. Salah satu kesenian gandang nan terkenal yaitu gandang tasa di kabupaten Padang Pariaman. \nGandang ko ado bamacam-macam, contoh nyo gandang tambua nan tabuek dari kayu babantuak lonjong, tapiannyo bulek sudah tu permukaan nyo di lakek an kulik binatang. Ado lo namonyo gandang tasa, bantuaknyo mirip satangah bola dan hanyo ado ciek permukaan kulik. Caro mamainkan gandang tambua yaitu disandang dek pemain gandang di bahu dengan posisi tagak manggunoan duo buah pemukul dari kayu. Untuak gandang tasa, kayu pemukul nyo biasonyo lebih panjang, aluih, dan lentur."}
{"id": "326797", "revid": "73", "url": "https://min.wikipedia.org/wiki?curid=326797", "title": "International Standard Book Number", "text": "International Standard Book Number atau ISBN (arati harfiah: \"Nomor Buku Standar Internasional\") adolah pangindentikasi unik untuak buku-buku nan digunoan sacaro komersial. Sistem ISBN dibuek di Britania Raya pado tahun 1966 dek saurang panggaleh buku jo alaik-alaik tulih W H Smith. Mulonyo, sistem iko disabuik \"Standard Book Numbering\" atau SBN (digunoan hinggo tahun 1974). Kudian, sistem ISBN diadopsi sabagai standar internasional ISO 2108 pado tahun 1970. \nTadapek pulo nan saroman jo ISBN, yaitu \"International Standard Serial Number\" (ISSN) nan digunoan untuak publikasi periodik takah majalah."}
{"id": "326798", "revid": "51", "url": "https://min.wikipedia.org/wiki?curid=326798", "title": "Ardian Syaf", "text": "Ardian Syaf (lahia di Tulungagung, Jawa Timur pado tanggal 13 Januari 1980) adolah komikus Indonesia nan barasal dari Tulungangung. Mamulai karajo profesional sabagai komikus pado Tahun 2007. Tainspirasi dari sosok komikus Belgia Herman Huppen nan sangaik baliau kagumi. Baliau mulai suko ka komik sajak ketek katiko dibalian komik dek ayahnyo."}
{"id": "326801", "revid": "175", "url": "https://min.wikipedia.org/wiki?curid=326801", "title": "Iguana Hijau", "text": ""}
{"id": "326830", "revid": "577", "url": "https://min.wikipedia.org/wiki?curid=326830", "title": "Tradisi bajapuik", "text": ""}
{"id": "326833", "revid": "6658", "url": "https://min.wikipedia.org/wiki?curid=326833", "title": "Burkhan Khaldun", "text": "Burkhan Khaldun adolah ciek dari banyak pagunuangan Khentii nan ado di Provinsi Khentii, timur laut Mongolia. Gunuang iko bagian dari 12.000 kilometer persegi Khan Khentii Strictly Protected Area (Khan Khentii daerah lindungan khusus) nan didirian pado tahun 1992. \nGeografi.\nBurkhan Khaldun bararti \"Gunuang Dewa\" disabuik juo Khentii Khan (Rajo Pagunuangan Khentii). Iko adolah pagunuangan paliang tinggi di wilayah iko, tingginyo 2.362 meter (7.749 kaki). Di pagunuangan iko adolah sumber dari babarapo sungai nan ado, sungai Onon jo Kherlen mangalia ka Amur nan bamuaro ka Samudra Pasifik. Salain itu ado sungai Tuul, Kharaa, jo Yeruu nan mangalia ka utara nan bamuaro ka Samudra Arktik. Burkhan Khaldun ko dikukuahan manjadi Situs Warisan Dunia UNESCO pado sesi 3 Komite Warisan Dunia pado taanggal 4 Juli 2015 jo judul Gunuang Burkhan Khaldun nan Hebat jo daerah sakral sakiarnyo. Area nyo adolah 443.739 hektar jo sabuah zona tambahan saluas 271.651 hektar. Iko dikukuahan dek tradisi budayanyo nan unik tantang gunuang jo pamujaan alam babarapo tahun tarakhia sarato sijarah jo sastranyo nan dikana dek kasadoalah urang.\nBinatang.\nDi pagunuangan Burkhan Khaldun di Kabupaten Khentii ko, binatang-binatang nan dilaporkan ado 50 jinih spesies dari 27 genus dari 6 ordo nan tamasuak ka 5 jinih spesies mamalia, ado 4 spesies Hymenoptera, 4 spesies lagomorpha, 19 spesies mancik, 13 spesies pamangso, 5 spesies ungulate, 1 spesies reptil, dan 253 spesies buruang.\nTumbuahan.\nTumbuahan nan iduik di pagunuangan ko tadiri dari jinih taiga. Taiga ko adolah hutan nan diisi dek ciek spesies, contohnyo pinus, cemara, konifer, dan lain-lainnya. Spesies tanaman nan dicatat di buku merah Mongolia adolah 15 spesies nan sangek sorik disobokan, jo ado 28 jinih spesies nan digolongan ka spesies sorik disobokan, jo ado babarapo jinih spesies nan tarancam punah."}
{"id": "326863", "revid": "73", "url": "https://min.wikipedia.org/wiki?curid=326863", "title": "Pendekar", "text": ""}
{"id": "326866", "revid": "73", "url": "https://min.wikipedia.org/wiki?curid=326866", "title": "Bukik bulek taram", "text": ""}
{"id": "326870", "revid": "9657", "url": "https://min.wikipedia.org/wiki?curid=326870", "title": "Limau manih pasaman", "text": "Limau Manih salah satu kuliner buah yang populer yang ado di Pasaman Barat. Limau manih dapek ditamukan urang manjua di tapi jalan Pasaman Barat atau di kadai-kadai. limau manih ko biasonyo banyak dibali urang untuak oleh-oleh atau buah tangan dari Pasaman Barat, atau bisa juo untuak buah hidangan baralek, mando'a atau sekedar untuak makanan dirumah sajo. limau manih pado umumnyo ampia samo bantuak nyo samo limau pado umumnyo, bulek dan sagadang bola kasti, warna ado nan hijau, hujau kakuniang-kuniangan atau kuniang ado juo dan lah aleh rasonyo manih. Bagi sanak nan ado berkesempatan pai jalan-jalan ka Pasaman Barat bisa mancaliak langsuang kabunnyo atau bisa juo mambiak dari pohonnyo langsuang dan sanak bisa baruntuang main-main sakalian barekreasi ka kabun limau manih nan ado di Pasaman Baat. harago limau manih ko pado umumnyo dijua urang di Pasaman sakilo nyo sakitaran lapan sampai sapuluah ribuan, tapi jikok sanak langsuang pai kakabunnyo tantu haragonyo labiah murah. "}
{"id": "326872", "revid": "10093", "url": "https://min.wikipedia.org/wiki?curid=326872", "title": "Batu cik kabau", "text": "Mangapo namonyo batu \"cik kabau,\" karano batu iko caritonyo dulu adolah kotoran dari kabau. Caritonyo katiko itu ialah ado seekor kabau yang jenisnyo gadang dari pado kabau jenis kini, kabau iko adolah kabau taruang, yang diajak untuak batandiang. Katiko kabau yang biasonyo bataruang acok manang, tapi pado suatu katiko kabau itu kalah. Jadi karano alah kalah, kabau itu di baok pulang. Tapi tibo-tibo katiko dalam perjalanan kabaunyo rabah dan indak talok untuak tagak lai.\nKarano alah rabah dan indak talok untuak tagak, kabau iko buang kotoran katiko dalam posisi rabah. Kironyo kotoran yang dikaluan kabau itu adolah batu. Setelah kabaunyo mati dan dikubuan di tampek itu. Kotoran yang manolong itu dilatakan diateh kuburannyo. Jadi begitulah carito asal mula namo \"cik kabau\" itu."}
{"id": "326873", "revid": "9666", "url": "https://min.wikipedia.org/wiki?curid=326873", "title": "Martabak Manih", "text": "Martabak manih adolah makanan nan tabuek dari adonan tapuang tarigu, talua, ragi ditambah toping wijen sangrai jo gulo. Martabak ko mulonyo banamo Hok Lo Pan dan diciptaan urang-urang keturunan Tionghoa di Bangka Belitung. Kue ko makin dikenal masyarakaik lueh sampai di lua Bangka, urang-urang dilua Bangka Belitung manyabuiknyo kue rembulan atau kue terang bulan dek bantuaknyo bulek jo bawarna kuniang. Awal diciptaan, toping martabak hanyo barupo gulo dan wijen sangrai. Tapi, sairiang bakambangnyo zaman taburan untuak martabak ko tambah bamacam-macam. Kini, adonannyo alah punyo raso kekinian bantuak raso greentea jo raso red velvet.\nMartabak manih punyo banyak namo di Indonesia. Di Jakarta samo Banduang urang manyabuik makanan ko martabak manis jo asin. Samantaro, di Semarang manyabuiknyo kue Banduang. Di Medan urang-urang manyabuik kue ko, martabak Bangka. Di Pontianak urang manyabuiknyo apam pinang. Adopulo nan manyabuiknyo kue terang bulan dek bantuaknyo bulek jo bawarna kuniang.\nMartabak umumnyo dijua di tampek-tampek sederhana. Ado nan manjua di ruko-ruko nan saadonyo, adopulo nan manjua bakaliliang pakai garobak. Tapi kini martabak banyak dijua di tampek-tampek kekinian.\nMartabak manih pernah mawakili Indonesia di pentas kuliner tingkek dunia. Dalam Jambore Food Street Congress pado tahun 2017 lalu di Manila, Filipina. Makanan ko jadi makanan paliang diminati dan dicari samo para pamburu makanan di Manilla. Ado tigo baleh negara nan sato dalam acara tu. Diantaronyo ado Indonesia, Singapura, Thailand, Malaysia, Vietnam, Filipina, Meksiko, Amerika Serikat samo Jerman. \nHinggo hari kaduo dalam acara di Filipina, tapeknyo di kota Manila tu, martabak manih paliang banyak dicari urang. Dek saking banyaknyo dikaja urang, urang sampai rela antri sampai bajam-jam untuak mambalinyo. "}
{"id": "326875", "revid": "6658", "url": "https://min.wikipedia.org/wiki?curid=326875", "title": "Trombofilia", "text": "Trombofilia (namo lain: hiperkoagulasi adolah kondisi dimano proses pambakuan darah dalam tubuah manusia maningkek atau ado nan manyabuik jo panyakik darah kental.\nPandarito panyakik trombofilia ko darahnyo mudah mambaku atau disabuik trombosis. Pambakuan darahnyo dapek tajadi di pambuluah vena atau pambuluah arteri mano sajo. Misalnyo di pambuluah arteri jantuang, pambuluah darah di paru-paru, pambuluah darah di mato jo talingo, pambuluah darah di otak. Jikok bakuan darahnyo sampai ka pambuluah jantuang, iko dapek manyababkan sarangan jantuang. Jikok bakuan darahnyo di pambuluah otak, mako bisa manyababkan stroke. Katiko bakuan darahnyo do pambuluah darah paru-paru akan manyababkan panyakik emboli paru-paru. Jikok bakuan darahnyo manyumbek pambuluah darah di mato, pandarito bisa buto sahinggo indak bisa maliek. Jikok pambakuan darahnyo tajadi di talingo, iko bisa manyababkan pandarito indak bisa mandanga. Kasado kondisi ko bisa manyababkan kamatian jaringan sahinggo bisa manyababkan kamatian pado urang nan mandaritonyo.\nSalain bakuan darah tajadi di organ manusia, pambakuan darah bisa tajadi di plasenta. Sahinggo padusi nan mangalami iko bisa mangalami kaguguran satiok manganduang (\"preeklamsia\"), karano oksigen jo nutrisi makanan indak bisa sampai ka janin dek tahambek dek bakuan darah.Padusi nan sadang manganduang jikok mangalami trombofilia, pado umumnyo akan mangalami gejala pambangkakan atau raso nyeri di kakinyo, raso sakik nan balabiahan katiko sadang bajalan, sarato pambuluah venanyo nan labiah gadang daripado ukuran nan biasonyo.\nPambakuan darah pado pambuluah vena (biasonyo disabuik \"deep vein thrombosis)\" marupoan masalah nan paliang acok basobok. Gejala nan biasonyo tibo adolah bangkak jo nyeri di tungkai kaki jo kulik warnanyo nan agak merah. Kondisi iko bisa pulo mangakibaikan komplikasi barupo emboli paru. Emboli paru ko yaitu katiko gumpalan darah lapeh ka pambuluah darah arteri paru-paru. Gejala katiko emboli paru ko adolah nyeri di dado, sakik katiko batuak, sasak angok, atau bisa bahkan indak sadarkan diri.\nDiagnosis Trombofilia.\nJikok ado nan mangalami gumpalan darah di bawah umua 40 tahun, mako iko dicurigai takanai trombofilia. Untuk labiah pasti jikok kanai atau indak harus dilakukan diagnosis trombofilia jo dotor. Dotor akan malakuan tes darah. Tes darah iko indak cukuik sakali, tapi babarapo kali dan ado syarat-syarat wakatu untuak malakuan tes darah tu. Untuak pandarito nan kanai emboli paru, biasonyo harus manunggu babarapo minggu atau bulan sasudah agak sehat baru bisa manjalani tes. Baitu juo pado pandarito nan mamakai ubek pangencer darah (antikoagulan), takah warfarin, tes nyo bisa dilakuan 4 - 6 minggu sasudah ubek indak dimakan lai.\nKatiko tes darah nan dilakuan untuak mambuktikan kanai panyakik trombofilia, tes salanjuiknyo akan didapekan hasil nan labih lagkok. Urang nan didiagnosa tu, akan disuruah ka dotor spesialis darah (ahli hematologi) untuak bakonsultasi.\nUntuak tes salanjuiknyo dokter akan malakuan babarapo hal:\nPanyabab Trombofilia.\nTrombofilia muncua dek adonyo kaindaksaimbangan zat alami tubuah nan batugas untuak proses pambakuan darah. Panyabab pambakuan darah atau trombosis ko bisa dek karano diwariskan genetik dan bisa pulo karano hal lain atau kabiasaan manusia.\nTrombofilia karano katurunan.\nTrombofilia dek faktor genetik ko ado babarapo tipe.\nTrombofilia bukan karano katurunan.\nPanyakik trombofilia bisa juo bukan karano faktor katurunan, malainkan karano kebiasaan manusia, contohnyo:\nAdo sabuah studi nan disabuik Vascular Cures mampakiroan hampai 10% panduduak dunia mampunyoi dasar trombofilia, nan paliang umum adolah Faktor V Leiden jo mutasi gen Prothrombin.\nCaro Maubekan Trombofilia.\nUntuak maubek panyakik trombofilia tagantuang pado panyabab nan mambuek darah baku, parah kondisi pandarito, sarato sabarapo elok kondisi itu dapek di kontrol.\nAdo babarapo ubek untuak maubekan pambakuan darah:\nPancagahan Trombofilia.\nTrombofilia indak dapek dicagah, tapi komplikasinyo barupo trombosis dapek dicagah jo babarapo caro:"}
{"id": "326876", "revid": "51", "url": "https://min.wikipedia.org/wiki?curid=326876", "title": "Muhammad Rafli", "text": "Muhammad Rafli (lahia di Malang, 24 November 1998) adolah pamain sepak bola Indonesia. Inyo adolah anggota dari Klub Arema FC.Salain di Klub Arema FC, Muhammad Rafli adolah pamain di Tim Nasional Indonesia (Timnas). Posisi Muhammad Rafli dalam patandiangan adolah sabagai panyarang di Arema FC ataupun di Timnas. Inyo bamain jo nomor pungguang 30 di Arema FC jo nomor 27 di Timnas.\nKahidupan awal.\nMuhammad Rafli manjadi pasepak bola karano harapan ayahnyo. Ayahnyo hanyo bisa manjadi anak gawang. Dek sebab itu, ayahnyo baharok kapado anak-anaknyo untuak bisa manjadi pasepak bola. Katiko umua 8 tahun, Muhammad Rafli dimasuakan ka Sekolah Sepak Bola (SSB) di Malang. Salanjuiknyo, inyo lulus seleksi ASIFA (Aji Santoso International Football Academy) di Malang. Katiko alah lulus, Muhammad Rafli basamo jo kawan-kawan ASIFA nan lain ikuik latihan basamo di Arema FC. Muhammad Rafli manandotangani kontrak partamo jo pamain lain untuak masuak ka dalam Arema FC pado tahun 2017. \nPatandiangan.\nMuhammad Rafli basarato jo klub Arema FC ikuik patandiangan Piala Presiden Indonesia 2017 sarato Piala Presiden Indoensia 2019. Pado tahun 2018, Muhammad Rafli ikuik 19 lago. Pado tahun iko, inyo indak bahasil mancetak gol. Namun pado tahun 2019, Muhammad Rafli bamain 17 lago basamo jo Klub Arema FC di Liga 1 2019. Pado tahun 2019 ko, Muhammad Rafli bahasia mancetak 2 gol di Liga 1. Salain itu inyo bahasil pulo manjadi anggota Tim Nasional (Timnas) di SEA GAMES 2019 nan diaadoan di Filipina.\nPiala AFF (\"ASEAN Football Federation Championship\") U-19 2016 pada tanggal 14 September 2016, Muhammad Rafli basamo jo tim Indonesia U-19 batandiang malawan Thailand U-19. Sasudah malawan Thailand, salanjuiknyo patandiangan malawan Laos U-19 pado tanggal 18 September 2016. Dalam patandiangan malawan Laos ko, Indonesia manang 3-1. Muhammad Rafli manambah skor untuak Indonesia pado minik-minik tarakhia patandiangan.\nSalanjuiknyo Muhammad Rafli batandiang juo basamo jo tim Indonesia U-23 dalam patandiangan internasional. Pado patandiangan Merlion Cup 2019, Muhammad Rafli jo tim Indonesia malawan Thailand U-23 padi tanggal 7 Juni 2019 jo Filipina U-23 pado tanggal 9 Juni 2019. Katiko malawan Filipina, inyo bahasia mancetak 3 gol. Pado Merlion Cup tahun 2019 tim Indonesia U-23 madapekan juara 3.\nBarikuik adolah patandiangan Internasional nan diikuikan dek Muhammad Rafli:\nPenghargaan nan didapek.\nSalamo bamain sepak bola, Muhammad Rafli jo timnyo ado mandapekan babarapo penghargaan. \nRujuakan.\nDaftar pustaka.\n "}
{"id": "326877", "revid": "12718", "url": "https://min.wikipedia.org/wiki?curid=326877", "title": "Silungkang (rumah makan)", "text": "Silungkang (Rumah Makan) biso manjadi salah satu piliahan tampek makan untuak wisatawan dan masyarakaik satampek. RM Silungkang talatak di \"Jalan Sawahan Timur\" di muko Stasiun Kereta Api Simpang Haru. Rumah makan ko manyadioan makanan khusus jariang. Panangguang jawek rumah makan ko adolah \"Sitti Rizki Mulyani\". Sitti manjalehan makanan khusus lainnyo jugo ado di siko, saparti dendeng asok dan randang khas Silungkang.\nMenu Kusuih.\nMenu jariang di siko babeda dari nan biasonyo. Jariang di siko banamo jariang balopak dan jariang batokok. Jariang balopak di buek sarupo gulai jariang pado umumnyo, manggunuan santan pakek supayo gulai nampak labiah pakek. Sadangkan jariang batokok dibuek sacaro di abuih talabiah dulu, kamudian di tokok. Panyajiannyo di campuan \u00a0minyak jo lado kamudian dilatakkan di ateh piriang angek, supayo jariang tatap angek wakatu di edangkan.\nKamudahan.\nRumah makan ko jugo dilangkapi samo pusaik oleh-oleh nan barado di subalahnyo. Untuak wisatawan jo masyarakaik nan lah sudah makan bisa pai ka subalah untuak maliek songket silungkang jo makanan khas Minangkabau. Tampeknyo nan laweh dapek manampuang banyak urang nan nio ka siko."}
{"id": "326878", "revid": "9613", "url": "https://min.wikipedia.org/wiki?curid=326878", "title": "Ikan peda Bengkulu", "text": ""}
{"id": "326879", "revid": "73", "url": "https://min.wikipedia.org/wiki?curid=326879", "title": "Gandang tambua", "text": "Gandang tambua adolah jenis gandang nan ado di Minangkabau. Gandangnyo bamuko duo, badannyo tabuek dari kayu, jo kaduo mukonyo ditutuik dek kulik kambiang. Kaduo mukonyo diguguah pakai kayu nan dinamoan panokok. Ukuran gandang tambue indak ado nan samo, tergantung dek kelompok yang mamainannyo. Gandang tambua dapek disandang di bahu pamain atau dilatakan di tumpuan.\nGandang tambua manjadi bagian kesenian musik nan ado di Minangkabau. Gandang tambua biaso dimainan di satiok acara adaik, misalnyo baralek, atau pesta tabuik di Pariaman."}
{"id": "326880", "revid": "12718", "url": "https://min.wikipedia.org/wiki?curid=326880", "title": "Aia Putiah", "text": "Aia putiah adolah aia nan mampunyoi banyak manfaat untuak kesehatan manusia. Aia putiah biaso digunokan untuak sabagai palapeh dahaga. \nBanyak aia putiah nan harus dikonsumsi.\nKito dianjurkan untuak mangonsumsi aia putiah saindaknyo sabanyak kurang labiah 8 galeh atau sataro jo 230 ml atau 2 liter dalam sahari bagi urang dewasa. \nManfaat mangonsumsi.\nAdo banyak alasan mangapo kito dianjurkan minum aia putiah sabanyak 2 liter dalam sahari antaro lain aia putiah bisa manangkal sakik kapalo, manyehatkan kulik sarato mancerahkannyo, juo bisa untuak manurunkan barek badan. Banyak manfaat lainnyo jikok kito mangonsumsi aia putiah sasuai takaran nan dianjurkan."}
{"id": "326881", "revid": "9624", "url": "https://min.wikipedia.org/wiki?curid=326881", "title": "Ambun", "text": "Ambun adolah uap aia pado malam hari nan manjadi titiak-titiak aia. \nKhasiat aia ambun.\n1. Dapek manurunkan barek badan\n2. Dapek mangatasi jirawek\n3. Mambuek suaro labiah merdu\n4. Manstabilkan kondisi prima tubuah\n5. Malancarkan buang aia gadang\n6. Manyegarkan tubuah\n7. Mampacapek kamampuan bayi untuak bajalan\nProses tabantuaknyo.\nAmbun akan tabantuak jiko udaro banyak manganduang uap aia, suhunyo cukuik dingin sarato kondisi nan indak barangin. Di siang hari aia akan manguap manjadi uap aia. Uap aia ko lalu taparangkok di udaro. Pado malam hari suhu manjadi labiah dingin dari siang. Pamukoan benda-benda sarupo daun, tanah, sarato nan lainnyo ikuik manjadi dingin. Uap aia akan manjadi labiah mudah manempel ka benda-benda tasabuik. Karano suhu manjadi labiah dingin, uap aia nan manempel pado bendaa tadi kamudian barado pado titiak januah sahinggo barubah baliak manjadi aia. "}
{"id": "326882", "revid": "9666", "url": "https://min.wikipedia.org/wiki?curid=326882", "title": "Martabak manih", "text": ""}
{"id": "326883", "revid": "9601", "url": "https://min.wikipedia.org/wiki?curid=326883", "title": "Lapangan kantin", "text": ""}
{"id": "326884", "revid": "51", "url": "https://min.wikipedia.org/wiki?curid=326884", "title": "Ahmad Fuadi", "text": "Identitas Singkek.\nA. Fuadi atau Ahmad Fuadi (untuak sataruihnyo ditulih Fuadi) laia di Bayua, kampuang ketek di tapi Danau Maninjau taun 1972, indak jauah dari kampuang Buya Hamka. Fuadi marantau ka Jawa dek patuah kapado pinto Ibunyo untuak manaruihan sakulah agamo. Fuadi manimbo ilmu agamo di Pondok Modern Gontor. Di situ Fuadi baraja baso Arab, baso Inggrih, sarato Al-qur'an jo Hadist. Di Pondok ko Fuadi basobok Kiai jo Ustad nan indak parnah pilik mambagi ilmu. Tiok ari Fuadi basamo kasado murid di Pondok Modern mandapek nasiaik atau pengetahuan nan mampakayo pamikiaan Fuadi. Gontor pulo nan maajaan Fuadi sabuah mantra sadarhano tapi sabana kuek, man jadda wa jada, siapo sajo nan basungguah-sungguah pasti sukses.\nSipak Tajang Fuadi di Dunia Pendidikan.\nSasudah manyalasaian anam taun baraja di Pondok Modern Gontor, Fuadi malanjuikan kuliah ka Universitas Padjadjaran, Bandung, jurusan Hubungan Internasional. Katiko alah luluih kuliah S1, Fuadi manjadi wartawan majalah Tempo. Kaleh jurnalistik patamonyo di bawah bimbiangan sado wartawan senior Tempo. Tahun 1999, Fuadi mandapek beasiswa Fullbright untuak kuliah S-2 di School of Media and Public Affairs, George Washington University, Amerika Serikat Fuadi marantau ka Washinton DC basamo Yayi, bini Fuadi-nan wartawan pulo-adolah mimpi Fuadi nan manjadi nyato. Sambia kuliah Fuadi baduo jo bininyo manjadi koresponden Tempo sarato wartawan \"Voice of Amerika\". Barito sejarah sarupo tragedy 11 September inyo baduo dan malaporkan langsuang dari Pentagon, White House, jo Capitol Hill. Tahun 2014, Fuadi mandapekan beasiswa \"Chevening award\" untuak baraja di Royal Holloway, University of London untuak bidang film dokumenter. Sabagai \"scholarship hunter\", Fuadi basamangaik taruih malanjuikan sakolah jo mancari beasiswa. Sampai kini, Fuadi alah mandapekan 8 beasiswa untuak baraja ka nagari urang. Fuadi alah mandapek kasampatan tingga jo baraja di Kanada, Singapura, Amerika Serikat sarato Inggris. Panyuko fotografi ko parnah manjadi Direktur Komunikasi The Nature Conservacy, sabuah NGO konservasi internasional. Kini, Fuadi sibuk manulih, jadi pangecek jo motivator.\nFuadi di Dunia Tulih-manulih.\nNamo Ahmad Fuadi mulai malambuang tinggi katiko novel patamonyo tabik. Novel tu bajudul Negeri 5 Menara. Novel iko saraik jo nasiaik sarato motivasi tantang baa ka baa impian musti diwujuikan. Novel iko alah banyak mandapek penghargaan bahkan di tahun 2012 novel Negeri 5 Menara difilmkan. Salain tu, novel Negeri 5 Menara dicetak pulo dalam versi bahasa Inggris, judulnyo The Land of Five Tower. Novel Negeri 5 menara adolah novel patamo dari trilogi Negeri 5 Menara; duo novel lai adolah Ranah 3 Warna jo Rantau 1 Muara. Trilogi Negeri 5 Menara ko sukses manjadi novel \"best seller,\" alah babarapo kali dicetak. Tahun kini novel Ranah 3 Warna dijadian film pulo, kabanyo \"shooting\" film tu alah salasai, katonyo film Ranah 3 Warna siap ditonton taun bisuak, 2020. Salain novel trlogi Negeri 5 Menara, novel Fuadi nan lain masih manjadi \"best seller\", takah Anak Rantau contohnyo. "}
{"id": "326885", "revid": "51", "url": "https://min.wikipedia.org/wiki?curid=326885", "title": "Karak kaliang Payokumbuah", "text": "= Karak Kaliang =\nKota Payakumbuah adolah kota yang ado Sumatera Barat. Kota nan tanamo punyo maknan tradisional galamai. Salain galamai ado pulo maknan tradisional nan banamo Karak kaliang\nMakanan ko bisa di kecek kan unik ,karano makanan ko samo persis Jo angko salapan. Karak Kaliang nan di buek dari ubi kayu nan di rudan, karak kaliang dijadikan ladang usaho \u00a0warga Kelurahan Payolansek, Kecamatan Payakumbuh Barat, Kota Payakumbuh.\nUsaho membuek makanan tradisonal Karak Kaliang ko, dijalankan \u00a0warga payolansek sajak tahun 1980-an silam. Barawal baraja mancaliak usaho dari daerah tetangga Bukittinggi, warga Payolansek Payakumbuh ko, mamulai usaho sampai kini bisa maisi pasa Jo pusat oleh-oleh yang ado di Kota Payakumbuh, Bukittinggi,Jo sumatera barat. Usaho yang di jalankan warga ko , masih mamakai alaik alaik tradisional.\nKarak kaliang manjadi oleh oleh nomor 1 di Sumatra Barat. Indak heran kalau urang-urang di lua Sumatra Barat bahkan Ado yang dari lua nagari yang mancari Karak kaliang untuak oleh oleh nyo.\nSalain rasonyo yang lamak, karak kaliang ko bisa tahan lamo. Warga Payolansek yang mamulai usaho ko sajak tahun 1980-an, manamoi \u00a0rumah karajo ko Jo namo \"Bengke\".\nUntuak ciek bengke yang punyo usaho ko mampakarajokan \u00a0tanago karajo \u00a010 sampai \u00a015 urang dalam sahari, yang mulai bakarajo dari jam \u00a005.30 sampai jam 21.00 satiok harinyo. Satiok hari yang punyo bengke ko , bisa mambuek karak kaliang sabanyak 350 sampai 500 Kg satiok harinyo. Salain \u00a0Karak Kaliang, bengke ko juo mamasak Jo bahan yang samo, makanan tu di namoi karupuak lento. Makanan yang babantuak ketek ketek ko,di buek sacaro tradisional dek ibuk ibuk yang ado di sekitannyo.\nSumatera Barat yang kayo jo \u00a0penghasil kuliner tradisional, Payakumbuh manjadi salah satu dari penghasil makanan unik ko. kalau bakunjuang \u00a0ka Sumatera Barat, jan \u00a0lupo singah ka Payakumbuh nan mahasiakan \u00a0makanan tradisional, juo cuboi lah kuliner asa Payakumbuah ko, Karak Kaliang unik jo raso nan sangaik lamak ko.\n= Referensi ="}
{"id": "326886", "revid": "51", "url": "https://min.wikipedia.org/wiki?curid=326886", "title": "Ruang Baca Tanah Ombak", "text": "Ruang baca Tanah Ombak.\nRuang Baco Tanah Ombak\u00a0 Ruang baco Tanah Ombak adolah sabuah rumah yang dijadian tampek mambaco anak-anak maupun remaja. Yang talatak di Puruih 3, Padang, Sumatera Barat. Ruang baco Tanah Ombak ko didirian oleh Yusrizal KW basamo Syuhendri Siri Majaro, yang tabangun awal Oktober 2015.&lt;ref name=\":0\" group=\"https://literasinusantara.com/ruang-baca-tanah-ombak-padang/\"&gt;&lt;/ref&gt;\nLatar Balakang.\nLata balakang Yusrizal Kw jo Syuhendri mandirian ruang baco Tanah Ombak karano anak-anak di tapi pantai puruih banyak yang buto tulisan, indak bataratik dan indak bapandidikan, itu tajadi karano pangaruah buruak dari lingkuangan tapi pantai Puruih, Kota Padang yang masyarakatnyo banyak yang mancilok, pacakak, bajudi, kakarehan seksual yang ditiru anak-anak tasabuik.\nDidirikan Pertama Kali.\nPatamo kali Tanah Ombak didirian banyak masyarakat di sakita indak satuju dan malarang anak-anaknyo pai ka Tanah Ombak, alasanyo pai ka ruang Baco Tanah Ombak itu indak ado untuangnyo labiah ancak mancari pitih. Walaupun mode itu Yusrizal jo Syuhendri indak baputuih asa dan tetap manjalanan kagiatan di Tanah Ombak. Sairiang bajalannyo wakatu, satahun satalah badirinyo Tanah Ombak\u00a0 sabagian dari masyarakat sudah mulai manarimo kabaradoan ruang baco Tanah Ombak, karano masyarakat tasabuik mancaliak parubahan taratik jo tingkah lakunyo yang positif dari anak-anaknyo yang acok pai ka Tanah ombak.\nKegiatan.\nKagiatan yang dilakuan yoitu mambaco, baraja bahasa Inggris, pangajian, bateater, dan kesenian kreatif lainnyo. Kagiatan di Tanah Ombak indak hanyo bagarak di bidang pendidikan sajo, tapi ado kagiatan yang bagarak dibidang yang mangasah kreatifitas anak taka program Bakti Kreatifitas Literasi, iko adolah program karajo samo jo Coca Cola jo Tanah Ombak, contoh kagiatanyo yaitu mambuek pot bungo dari galon bekas, tabuang cat bekas, sarato gerakan mananam bungo dan bibit sayua. Samo mode e di kurikulum sakolah, Tanah ombak ko malaksanaan ujian bagi anak-anak yang alah manjadi anggota.\nBantuan Sosial.\nRuang baco Tanah Ombak ko alah banyak yang maagiah bantuan dari babagai pihak, seperti diantaronyo akademis dari universitas-universitas di Padang, Dinas Pariwisata, Kota Padang. Bahkan ketua DPD RI Irman Gusman yang alah pernah bakunjuang, dan banyak tokoh-tokoh yang terkenal lainnyo yang alah bakunjuang di Tanah Ombak ko.\n== \u00a0 \u00a0Rujuakan"}
{"id": "326887", "revid": "73", "url": "https://min.wikipedia.org/wiki?curid=326887", "title": "Rabano", "text": "Rabano adolah gandang babantuak bulek jo pipih nan dikenal di kawasan sarumpun Malayu, khususnyo di Indonesia, Malaysia, Brunei, jo Singapura. Inyo punyo babagai variasi jo namo takah rebana atau terbangan. Rabano umumnyo manyartai kagiatan seni Islam takah kasidah atau salawat. Di Minangkabau, kasenian nan manggunan rabano iyolah dikia rabano.\nKato rabano barasal dari bahaso Arab, robbana (\"Tuhan kami\"). Rabano tabuek dari kayu nan dipapek pado bingkainyo, samantaro bagian mukonyo tabuek kulik kambing. \nSelain di kawasan sarumpun Malayu, rabano digunoan pulo dek urang Cham di Kamboja dan manjadi asa mulo alaik musik rabana dek orang-orang Sinhala di Sri Lanka."}
{"id": "326888", "revid": "10383", "url": "https://min.wikipedia.org/wiki?curid=326888", "title": "Nazif Lubuk", "text": "Nazif Lubuk (lahia pado tanggal 3 April 1942 dan maningga dunia pado tanggal 23 Desember 2014) merupokan Kapalo Biro Humas Sumatera Barat paliang heboh dan badarah minang.\nKarier.\nPatamo inyo menjadi PNS di Provinsi Sumatera Barat, dipicayo sabagai Kepala Perusahaan Daerah (PD) Dinamika. Lalu, inyo dibawok manjadi Kapalo Protokol Kantor Gubernur Sumatera Barat. Indak lamo kamudian, Gubernur Azwar Anas mampicayoinyo sabagai Kepala Sub Dinas Retribusi Dispenda. Pado tahun 1984 inyo manjadi Kabiro Humas, ampek taun kamudian dipicayo pulo manjadi Kepala Dinas LLAJ samaso Gubernur Hasan Basri Durin. Kamudian inyo diangkek manjadi Kepala Dinas Pariwisata. Satelah sukses manjadi Kepala Dinas Pariwisata, inyo dibawok manjadi Asisten IV dan jabatan tarakhirnyo manjadi Kapalo Badan Pembangunan Masyarakat sampai inyo pansiun.\nKahidupan pribadi.\nNazif Lubuk mampunyoi saurang urang istri rancak, Titi Nazif Lubuk, ampek anak dan tujuh cucu. Salain itu, inyo mampunyoi adiak kanduang, pamimpin redaksi Harian Haluan, sarjana ekonomi Universitas Andalas tamatan 1986 dan saurang kakak, saurang wartawan senior."}
{"id": "326889", "revid": "8466", "url": "https://min.wikipedia.org/wiki?curid=326889", "title": "Puffin Atlantik", "text": ""}
{"id": "326890", "revid": "73", "url": "https://min.wikipedia.org/wiki?curid=326890", "title": "Mak andam", "text": "Mak andam adolah urang nan bakarajo sabagai parias pangantin padusi sarato punyo pangatahuan bakaitan jo palaksanaan upacara pakawinan manuruik caro adat. Profesi iko kurang labih samo jo tukang \"make up\" nan dikenal kini. Sacaro istilah, mak andam mukasaiknyo urang nan mangandam, yaitu mamapek atau mampeloki bagian-bagian di wajah. Sebutan iko dipakai di Minang atau babarapo kawasan sarumpun Malayu lainnyo. \nDalam prosesi pakawinan Minangkabau, mak andam mamimpin prosesi malam bainai. Di daerah tatantu, mak andam dapek bamakna dukun pangantin. Inyo dipacayo punyo kakauatan untuak malindungi calon pangantin padusi dari babagai gangguan panyakik jo gangguan nan tibo sacaro gaib. Ado pulo daerah nan manganggap upacara pakawinan baru dianggap sah kok tata caro adaik diikuti sasuai nan diatur dek mak adam.\nKini, profesi mak andam jarang tadanga dek banyak urang nan mamilik mamakai jaso \"make up\" nan gampang tanpa manggunoan adaik."}
{"id": "326892", "revid": "5325", "url": "https://min.wikipedia.org/wiki?curid=326892", "title": "Pamarintahan", "text": ""}
{"id": "326893", "revid": "6658", "url": "https://min.wikipedia.org/wiki?curid=326893", "title": "Neuroblastoma", "text": "Neuroblastoma adolah ciek dari banyak panyakik tumor nan manyarang tubuah manusia pado jaringan saraf tatantu sajo. Pado panyakik neuroblastoma ko, \"neuroblast\" nan saarusnyo tumbuah jo bafungsi sabagai sel saraf malah mambantuak benjolan barupo tumor padek. Neuroblastoma ko adolah jinih tumor atau kanker nan manyarangnyo acok disobokan pado anak-anak. \nNeuroblastoma acok disobokan di kelenjar adrenalin, lihia, dado, atau sumsum tulang balakang. Neuroblastoma ko acok dimulai pado jaringan sarag kelenjar adrenal. Ado duo kelenjar adrenal, ciek di ateh ginjal di balakang paruik sabalah ateh. Kelenjar adenal mambuek hormon pantiang nan mambantu mangontrol datak jantuang, takanan darah, gulo darah, jo caro tubuah bareaksi tahadok stres. Neuroblastoma juo dapek dimulai pado jaringan saraf di lihia, dado, paruik, atau panggua. Neuroblastoma paliang acok dimulai sajak maso bayi. Biasonyo didiagnosis antaro bulan partamo jo umua limo taun. Disobokan katiko tumor mulai tumbuah jo manyababkan tando atau gajalo. Kadang-kadang tabantuak sabalum lahia nan basobok salamo USG bayi. Katiko kanker didiagnosis, biasonyo inyo alah manyeba ka bagian tubuah nan lain. Paliang acok manyeba ka kelenjar getah bening, tulang, sumsum tulang, hati, jo kulik bayi atau anak-anak\nPanyabab.\nSel jo serat saraf, sarato sel kelenjar adrenal manusia bakambang dari neuroblast atau sel saraf nan alum matang. parubahan iko tajadi katiko janin masih bakambang dalam rahim. Katiko manusia alah lahia, indak ado lai neuroblast nan ado. Kalau pun masih ado, neuroblast ko ka baansua-ansua mailang surang. Pado kasus neuroblastoma, siso neuroblast nan ado bukannyo bakambang manjadi matang atau mailang, tapi taruih bakambang jo mambantuak tumor. \nNeuroblastoma hampia samo jo panyakik tumor nan lainnyo, alum tau sacaro jaleh apo panyababnyo sel saraf ko indak matang atau bakambang manjadi neuroblastoma. Tapi para ahli manakok-nakok kalau adonyo karusakan di gen neuroblast ko sahinggo inyo mambalah diri indak takandali sahinggo manjadi tumor.\nNeuroblastoma sabagian gadang kasus nan basipek sporadis jo nonfamilial. Kiro-kiro 1 - 2% kasus bajalan jo dikaikan ka mutasi gen. Neuroblastoma familial dalam babarapo kasus disababkan dek mutasi germline nan jarang tajadi pado gen limfoma kinase (ALK) anaplastik.\nDiagnosis.\nDiagnosis neuroblastoma biasonyo diumumkan dek ahli patolgo badah, nan mampatimbangkan presentasi klinis, ujian mikroskopis, tes laboratorium dan lainnyo. Iko mungkin timbua dari elemen krista neural dari sistem saraf simpatis (SNS). \nBiokimia.\nKiro-kiro 90% kasus neuroblastima, paningkekan kadar katekolamin atai metabolitnyo disobokan di dalam aia kajamban atau di dalam darah. Katekolamin atau metabolitnyo maliputi dopamin, asam homovanilat (HVA), jo asam vanililmandelat (VMA).\nPamindaian.\nCaro lain untuak mandiagnosis atau mendeteksi neuroblastoma adolah manggunoan pamindaian meta-iodobenzylguanidine atau biasonyo disabuik jo mIBG-avid nan diambiak 90-95% dari kasado urang nan mandarito neuroblastoma. Mekanismenyo adolah bahwa mIBG diambiak dek neuron simpatis, jo marupoan analaog nan bafungsi dari neurotransmitter norepinefrin. Katiko radio-iodinasi jo I-131 atau I-123 (radioaktif yodium isotop), itu adolah radiofarmaka nan sangaik ancak untuak diagnosis jo pamantauan respon pado pangobatan panyakik iko. Jo wakatu paruah 13 jam, I-123 adolah isotop nan disukoi untuak sensitivitas jo kualitas pencitraan. I-131 punyo wakatu paruh 8 hari jo pado dosis nan labiah tinggi adolah terapi nan efektif karano radiasi nan ditargetkann pado neuroblastoma nan kambuh jo refraktori. Karano mIBG indak salalu diambiak dek neuroblastoma, peneliti-peneliti alah mangekplorasi ka anak-anak nan kanai neuroblastoma, apokah pencitraan nuklir, fluoro-deoxy-glukosa - tomografi emisi positron atau acok disabuik \"F-FDG-PET\".\nHistologi.\nDi mikroskop, sel-sel tumor biasonyo digamarkan sabagai pola ketek, bulek jo warna biru, jo roset (\"Homer Wright pseudorosettes\") nan dapek di caliak. Homer Wright pseudorosettes adolah sel-sel tumor di sakita neuropil, indak harus disamoan jo roset sejati, nan marupoan sel-sel tumor di sakita lumen nan kosong. Mereka indak babeda dari \"pseudorosette ependymoma\" nan tadiri dari sel-sel tumor jo \"glial fibrillary acidic protein (GFAP)\" - proses positif marunciang ke pambuluh darah) kombinasi kaduonyo). Babagai noda \"imunohistokimia\" digunoan dek ahli patologi untuak mambedakan neuroblastima dari mimik histologis, takah \"rhabdomyosarcoma, sarkoma Ewing, limfoma, dan tumor Wilms.\"\nCaro maubekan.\nCaro maubekan neuroblastoma ko dek dotor tagantuang tingkek parah indaknyo alah panyakik ko ka tubuah. Piliahan pananganannyo adolah operasi maangkekan tumor, kemoterapi, atau radioterapi."}
{"id": "326894", "revid": "12718", "url": "https://min.wikipedia.org/wiki?curid=326894", "title": "Saalah Yusuf Sutan Mangkuto", "text": "Saalah Yusuf Sutan Mangkuto, acok ditulih S.Y. Sutan Mangkuto, (lahia 1901) adolah organisiator jo aktivis Muhammadiyah. Inyo tanamo sabagai salah saurang pandiri cabang Muhammadiyah di Padang Panjang pado tahun 1926 dan parnah manjadi Katua Pimpinan Muhammadiyah Sumatra Tengah pariode 1949\u20131956.\nLahir di Pitalah pado tahun 1901, Saalah alah bagabuang jo Muhammadiyah samanjak mudo. Sabalun tajun dalam gerakan Muhammadiyah, Saalah parnah bakarajo sabagai pangacara jo panasihaik politik. Pado tahun 1930, inyo dipicayoan manjadi Katua Majelis Pimpinan Muhammadiyah Minangkabau manggantikan A.R. Sutan Mansur. Sasudah proklamasi kamardekaan, inyo sempat ditunjuak pamarintah sabagai Bupati Solok (1946-1947) jo Bupati Lima Puluh Kota (1949).\nKehidupan.\nSaalah Yusuf Sutan Mangkuto lahia di Nagari Pitalah, Tanah Datar pado tahun 1901. Inyo adolah putra pamimpin Tarekat Naqsyabandiyah. Inyo manamatan pandidikanyo pado tahun 1917, tapi masih maalnjuikan baraja agamo.\nKatiko Abdul Muis mulai manabikan surek kaba di Padang pado tahun 1923, Saalah pai bakarajo untuaknyo sabagai panasihaik politik. Sasudah pangusiran Abdul Muis dari Minangkabau pado tahun 1924, Saalah baliak ka Pitalah dan mandirian organisasi untuak manyatuan pangulu dan fungsionaris adat. Namun, usahanyo gagal dan inyo mamutuihan pindah ka Padang Panjang.\nPado tahun 1925, basamo konconyo Datuak Sati dari Batipuh, inyo pai ka Pulau Jawa. Sasudah basuo jo Agus Salim di Batavia, Saalah malanjuikan parjalanan ka Yogyakarta pado bulan Agustus untuak mangadiri Kongres Al-Islam. Samanjak itulah hatinyo mulai tapauik manekuni pargerakan Islam. Dari parkanalannnyo jo Fachruddin, inyo mulai mampalajari Muhammadiyah. Saalah baliak ka Padangpanjang pado awal tahun 1926."}
{"id": "326895", "revid": "73", "url": "https://min.wikipedia.org/wiki?curid=326895", "title": "R.B. Khatib Pahlawan Kayo", "text": "Drs. H. R.B. Khatib Pahlawan Kayo () adolah saurang pangajar, mubalig, jo organisiator Muhammadiyah. Inyo aktif sabagai pansyarah di Kolej Islam Muhammadiyah Singapura, nan dirintisnyo pado awal tahun 2000. Maso iko, inyo marupoan panasihaik Parwakilan Wilayah Muhammadiyah (PWM) Sumatra Barat ssaudah tarakia manjabek sabagai Katua (2005\u20132010) jo Wakil Katua (2000\u20132005).\nTamat dari Sumatra Thawalib, inyo masuak ka Fakultas Syariah IAIN Imam Bonjol. Sahari-hari, inyo bakarajo sabagai Widyaiswara di Balai Besar Diklat Kesejahteraan Sosial I Sumatra. Sabalunnyo, inyo manjabek sabagai Humas Kanwil Depsos Sumatra Barat (1989\u20131993) dan parnah manjadi wartawan \"Suara Padang\". Inyo giaik menulih dan alah manerbitkan saketeknyo 14 judul buku di bidang ugamo. Samanjak tahun 1974, inyo manjadi panulih tatap di Harian \"Singgalang\". Salain itu, inyo parnah manjadi dosen luar biaso di Universitas Bung Hatta jo Universitas Muhammadiyah Sumatra Barat."}
{"id": "326896", "revid": "73", "url": "https://min.wikipedia.org/wiki?curid=326896", "title": "IAIN Imam Bonjol", "text": ""}
{"id": "326897", "revid": "7250", "url": "https://min.wikipedia.org/wiki?curid=326897", "title": "Adab makan di Minangkabau", "text": "Adab makan di Minangkabau yaitu manikmati hidangan sacaro basamo-samo yaitu maniakmati idongan sacaro basamo-samo. Makanan dilatakan di tangah nan tadiri jo makanan pokok jo lauak jo sambanyo, langkok jo parabuang. Samantaro itu, posisi duduak mangaliliang hidangan tasabuik. Pado saat makan basamo, adaiknyo nan mudo haruslah manduluan nan kaum tuo saaik maambiak makanan. Kutiko nan kaum tuo alah maambiak makanan baru diikuik i dek nan mudo. Apobilo andak manyudahi makan, kaum mudo haruilah minta izin talabiah daulu ka nan tuo\nPado saaik maambiak makanan disaranan maambiak makanan nan tadakek sajo aratinyo nan taidang di dapan sajo, indak buliah maambiakan makan nan jauah dari adok an kito. Saaik mangunyah makanan indak buliah mangaluan bunyi mancapak. Baitu pulo saaik minum indak buliah babunyi, dan indak diminum sakali wakatu."}
{"id": "326898", "revid": "12718", "url": "https://min.wikipedia.org/wiki?curid=326898", "title": "Lok-lok", "text": "Lok-lok atau sate lok-lok adolah makanan nan tadiri dari dagiang jo sayuran nan disajian jo tusuak sate. Lok-lok tanamo sabagai jajanan jalanan di Malaysiam sarupo, Penang jo Kuching. Walau co itu, Lok-lok juo mudah dijumpai di banyak kota di Indonesia, sarupo Malang, Batu jo Pontianak."}
{"id": "326899", "revid": "7250", "url": "https://min.wikipedia.org/wiki?curid=326899", "title": "Sate klatak", "text": "Sate klatak adolah sabuah hidangan sate kambiang asa Kecamatan Pleret, Kabupaten Bantul, Yogyakarta. Dalam bahaso Jawa, kagiatan mambaka sate di pambakaran tabukak disabuik \"klathak\".\nSate iko sangaik babedo dari ragam sate lainyo, nan biasonyo mamakai garam jo lado sabagai yang biasanya memakai garam dan lada sebagai bumbu utamanya. Tusukan nan dipakai untuak mamanggang jo mambaka tabuek dari besi, indak sarupo jinih sate lain nan mamakai tusuak bambu. Tusuakan basi sabagai konduktor pahangek akan mambuek dagiang sate labiah masak dari dalam. \nSate tasabuik biasonyo disajia jo gulai. Gulainyo kayo akan rampah-rampah, takadang dimasak jo tulang jawi, jo diabuih mamakai api ketek salamo kaya akan rempah-rempah, 30 minik."}
{"id": "326900", "revid": "12718", "url": "https://min.wikipedia.org/wiki?curid=326900", "title": "Surau Taram", "text": "Surau Taram talatak di Jorong Cubadak, Nagari Taram, Kecamatan Harau, Kabupaten Lima Puluh Kota, Sumatra Barat, Indonesia. Surau iko didirian pado awal abaik ka-17 dek Syekh Ibrahim Mufti, saurang ulama panyebar Islam di Nagari Taram.\nSijarah.\nKabaradaan surau iko bakaitan jo figur Syekh Ibrahim Mufti atau mamiliki juluakan Beliau Keramat. Inyo marupoan murid Syekh Ahmad Qusasi di Madinah dan saangkatan jo Abdurrauf as-Singkili. Satibo di Taram pado abaik ka-17, Ibrahim Mufti mandirian surau untuak mandukuang kagiatan dakwahnyo dalam panyebaran Islam.\nSajak didirian, Surau Taram tacatat alah mangalami sajumlah pabaikan. Bangunan surau nan tagak kini ko marupoan hasil pemugaran jo tatok mampatahankan gaya arsitektur lamo dipatahanan.\nDalam sijarahnyo, Surau Taram parnah manjadi pusek pandidikan Islam di Lima Puluh Kota. Salain tu, surau iko dahulunyo digunoan sabagai tampek ibadah suluk. Kini ko, Surau Taram digunoan untuak aktivitas ibadah tabateh sairiang jo kahadiran musajik, yakni Musajik Baitul Qiramah di sabalah barat surau.\nPaninggalan.\nPusaro.\nSyekh Ibrahim Mufti dipandang dek panduduak satampek sabagai urang nan mamiliki karamah sahinggo dijuluaki Baliau Keramat. Makamnyo tadapek di kompleks surau jo manjadi tujuan ziarah, tauatamo tanggal 27 Rajab. Paziarah tibo dari babagai daerah di Minangkabau baiak dari pangikuik Tarekat Naqsyabandiyah maupun Tarekat Syattariyah.\nSalain makam Syekh Ibrahim Mufti, tadapek makam Syekh Muhammad Nurdin di kompleks surau.\nNaskah.\nSurau Taram tacatat sabagai surau nan mamiliki tradisi manulih jo manyalin naskah. Saketeknyo saratuih koleksi naskah dipakiroan ado di siko, tatapi sabagian gadang kini alah ilang. Hanyo 14 naskah nan masih tasimpan, sapuluah dari mereka barado dalam kondisi nan sangaik buruak. Sabagian naskah disimpan dek Ramli Datuak Marajo Basa, katurunan ka-13 dari Ibrahim Mufti nan rumahnyo talatak di sabalah surau."}
{"id": "326901", "revid": "12718", "url": "https://min.wikipedia.org/wiki?curid=326901", "title": "Rachel Amanda", "text": "Rachel Amanda () adolah saurang aktris, model, penyanyi sarato mantan aktris jo penyanyi cilik berkebangsaan Indonesia. Inyo bazodiak Capricorn jo bashio anjiang. Inyo adolah alumus SMA Negeri 70 Jakarta, jo alumni Fakultas Psikologi Universitas Indonesia.\nKarier.\nKarier akting.\nAmanda mambintangi sinetron sajak usia 4 tahun. Puncak kariernyo di sinetron adolah saat baparan di sinetron \"Candy\" dan \"Namaku Mentari\".\nMeski kariernyo alah naiak di sinetron, Amanda alah panah mambintangi babarapo judul film. Di film perdananya, \"Heart\", inyo manjadi tokoh Rahel versi ketek, memerankan versi muda dari tokoh Rachel, meskipun di serial televisinya tokoh itu dimainkan dek Yuki Kato. Di film kaduonyo, \"I Love You, Om\" akhianyo inyo bisa manjadi pameran utama. Film iko sempat manyuluik kontriversi sabab tokoh ini Dion nan diparanannyo dikisahan sabagai anak bausia 12 taun nan talalu capek dewasa jo jatuah cinto pado laki-laki dewasa. Liwaik paran di film tu pulo, Amanda masuak Nominasi MTV Indonesia Movie Awards untuak kategori \"Breaktrough Actress\".\nPado film \"Kata Maaf Terakhir\", Amanda kembali diperhitungkan di ajang penghargaan film karanonyo barasia masuak tigo nominasi sekaligus dalam ajang Indonesian Movie Awards 2010. Salapeh film tu, Amanda kembali sibuk di sinetron sainggo inyo vakum lamo dari dunia film, walau co itu inyo sempat maisi suaro tokoh Putri Leona dalam animasi \"Petualangan Singa Pemberani Magilika\" pado taun 2015.\nAkhianyo pado taun 2017, Amanda kembali berlagak di layar lebar lewat film \"Trinity, the Nekad Traveler\". Ia beradu akting jo Maudy Ayunda jo Anggika Bolsterli di film tun.\nKarier musik.\nAmanda mulai bakacimpuang sabagai penyanyi sajak berduet jo Opick dalam lagu \"Alhamdulillah\". Lagu iko sukses tanamo sacaro komersial jo Amanda barasia mandapek penghargaan Penyanyi Anak Terbaik dalam ajang Anugerah Musik Indonesia 2005. Lagu-lagu duet mareka taruih muncua sarupo \"Maha Melihat\" jo \"Satu Rindu\". Namun sado lagu masuak ka dalam album milik Opick, nan aratinyo Amanda anyo manjadi panyanyi tamu album itu. Inggo pado taun 2012, Amanda barasia menelurkan album solonya surang di bawah label In5piration Records jo judul \"Amanda\", jo judul lagu andalan \"Dipisahan\"."}
{"id": "326902", "revid": "8466", "url": "https://min.wikipedia.org/wiki?curid=326902", "title": "Djauharah (majalah)", "text": "Djauharah adolah majalah Islam bulanan baaksara Arab-Melayu nan tabik di Fort de Kock (kini ko Kota Bukittinggi), Sumatra Barat dari 1923 hinggo 1924. Majalah iko didirian dek Shadiyah Shak\u016brah, putri Abdul Latif Syakur, saurang ulama Minangkabau. Maunsuang motto \"oentoek bangsa perempoean\u201d, \"Djauharah\" bakambang manjadi media bagi pelajar perempuan sikolah di Agam. \nSijarah.\nMajalah \"Djauharah\" didirikan oleh Shadiyah Shak\u016brah, dibantu dek Abdul Latif Syakur nan marupoan ayahnyo. Di antaro kontributor majalah iko, salain Shadiyah, adolah Khodijah jo Rosmin.\nKamunculan \"Djauharah\" didugo tainspirasi dari penerbitan \"Soenting Melajoe\", majalah perempuan nan didirian dek Rohana Kudus. Hal iko tacamin dari pandangan Abdul Latif Syakur, saurang ulama nan sacara aktif mandorong perempuan bakiprah di bidang pandidikan, tamasuak maagiah contoh jo manyakolahkan putrinyo di madrasah bakonsep modern nan inyo dirikan, Al-Tarbiyatul \u1e24asanah di Balai Gurah, IV Angkek, Agam. Dalam autografnyo bajudul \"Al-Mu\u2019ash\u0101rah\", Abdul Latif Syakur manyatoan dukuangannyo taadok upayo Rohana Kudus manabikan \"Soenting Melajoe.\"\nMajalah \"Djauharah\" dikaluaan di Fort de Kock jo ukuran karateh 20\u00a0cm x 12\u00a0cm.\nIsi.\nMajalah \"Djauharah\" ditulis manggunoan aksara Arab dalam bahaso Melayu. \"Djauharah\" adolah kato dalam bahasa Arab nan bararti permata. Majalah iko tabik sakali dalam sabulan jo manggunoan pananggalan Hijriyah. Satiok edisinyo bajumlah 16 halaman. Urutan halaman dimulai dari sabalah kanan. Pamuatan iklan di dalam majalah dilatakkan pado halaman patama jo tarakhia.\nDi halaman sampul, tadapek katarangan tantang majalah: \"Dihiasi jo pangatahuan agamo tertib sopan panghidupan\". Tulisan tasabuik ditulih mamanjang di antaro duo garih ateh bawah, jo lataknyo indak wajar nan ma majalah nan lain yakni, di tangah halaman muko, mambalah sampul muko majalah nan babantuak persegi panjang, sahinggo halaman muko tu nampak manjadi duo sagitiga siku-siku.\nSacaro umum, \"Djauharah\" mambahas tantang agamo Islam, tautamo hubuangannyo jo perempuan. Tulisan bakanaan topik iko dimuek di rubrik bajudul \"Diniyah\", \"Al-Islam\", jo \"Ilmu al-Adab\". Kabanyakan tulisan salalu diawali jo manunjuakkan hadis ataupun ayat Alquran sasuai tema tulisan dan diikuti tajemahannyo. Redaksi manarimo karangan dari para perempuan. Walaupun demikian, tadapek tulisan-tulisan nan dimuek basumber dari surek kaba lain.\nRubrik lainnyo yakni \"Kata Tukang Syair\", \"Balehan\", \"Ucapan\", jo \"I'lam\". Rubrik \"Ucapan\" diisi dek redaksi \"Djauharah\" untuak maucapkan tarimo kasih atas kiriman babarapo majalah saparti \"Pewarta Islam\", \"Al-Munir\", dan \"Al-Itqan\". Masing-masing majalah diagiah katarangan singkek baik tantang\u00a0 majalah, huruf, jo bahaso majalah, wakatu tabik, harago balangganan jo garih gadang isi majalah. Redaksi mamuek ajakan agar kaum perempuan mambaco majalah-majalah tasabuik bahkan alangkah baiaknyo katiko mamiliah balangganan. Adapun rubrik \"I'lam\", nan bararti pangumuman dalam bahaso Arab, mamuek daftar palanggan palanggan nan alah mambayia ongkos langganan, samacam transparansi pitih masuak dari palanggan.\nRespons jo baranti tabik.\n\"Djauharah\" bakambang manjadi media bagi para perempuan, tautamao pelajar di madrasah Abdul Latif Syakur, untuak manyuaroan pandapaik jo pamikirannyo dalam wilayah nan labiah lueh.\nPanabikan \"Djauharah\" hanyo batahan hinggo 1924. Dalam rubrik \"I'lam\", \"Djauharah\" jo bamacam caro maminta palanggan untuak mambayia pitih langganannyo: \"Kalau Djauharah indak diagiah pitih jo pakaian, tantulah inyo indak bagak mangaluakan perkataan, jo indak inyo dapek tibo ka haribaan pambaco.\""}
{"id": "326903", "revid": "12718", "url": "https://min.wikipedia.org/wiki?curid=326903", "title": "Musajik Tuanku Pamansiangan", "text": "Musajik Tuanku Pamansiangan talatak di Nagari Koto Laweh, Kecamatan X Koto, Kabupaten Tanah Datar, Sumatra Barat, Indonesia. Musajik iko dipakirokan alah tagak sajak 1800-an dan dinamokan manuruik namo pandirinyo, yakni Tuanku Pamansiangan. Bangunannyo tabuek dari kayu baatokan seng. Musajik iko alah ditatokan sabagai cagar budaya nan dilinduangi dek pamarintah pado 2008.\nKondisi Musajik Tuanku Pamansiangan masih tarawat baik sampai kini ko. Tiang-tiang panyangga nan tabuek dari kayu masih utuah sabagaimano aslinyo. Musajik iko mamiliki ciri khas barupo ornamen ukiran Minangkabau nan mahiasi tiang, jendela, jo dindiang musajik.\nSajarah.\nMulo tabantuaknyo kabaradoan musajik iko bamulo dari sabuah surau di lokasi nan samo nan didirian dek Tuanku Mansiangan, saurang ulama Minangkabau nan mandakwahkan agamo Islam di Tanah Datar. Lahia pado 1771, Tuanku Pamansiangan banamo asli Abdullah. Inyo mulonyo baraja agamo kapado Syekh Kapeh-kapeh Paninjauan, murid dari Syekh Burhanuddin di Ulakan. Satalah salasai baraja, Abdullah baliak ka Koto Laweh dan mandirian surau untuak mandukuang kagiatan dakwahnyo. Lokasi badirinyo surau marupoan tanah rawa nan banyak tumbuah mensiang, nan salanjuiknyo malakek sabagai julukan Abdullah sahinggo inyo dikana jo namo Tuanku Mansiangan.\nSairiang patambahan jumlah murid, mako Tuanku Mansiangan maluehan suraunyo manjadi musajik. Namun, indak dikatahui bilo pastinyo surau Tuanku Mansiangan baganti manjadi musajik. Dalam buku bajudul \"Masjid-masjid Bersejarah di Indonesia\" nan ditulih Abdul Baqir Zien, Musajik Tuanku Pamansiangan dipakirokan alah tagak sajak 1800-an. Adapun badasarkan panalusuran Balai Pelestarian Peninggalan Purbakala (BP3) Batusangkar, Musajik Tuanku Pamansiangan didirian pado 1870.\nKatiko patamo kali dibangun, bangunan Musajik Tuanku Pamansiangan tabuek dari bambu beratapkan ijuk. Abdul Baqir Zien mencatat, Musajik Tuanku Pamansiangan alah maalami tigo kali direnovasi sajak didirian dan kini ko bangunannyo alah manggunoan kayu jo atok dari seng. Pagantian material bangunan dipakiroan balangsuang pado 1903 sampai 1905, marujuak pado kaligrafi Arab-Melayu nan tadapek pado bagian mihrab batulihkan: \"Mulai memahat tahun 1323 pado 14 Shafar mulai salasai tahun 1325\". Pangambilan bahan bangunan yakni kayu diparoleh dari hutan. Kayu-kayu digunoan sabagai tiang jo dindiang. Sajak didirian, tiang jo dindiang Musajik Tuanku Mansiangan masih utuh jo tarawat sampai kini ko. Adopun pangarajoan pambangunan malibatkan tukang-tukang Chino.\nIde pamugaran musajik sempat muncua pado 1967, yakni mangganti bangunan musajik manjadi permanen dan maubah bantuak nan ado kini. Mulonyo, rencana tasabuik mandapek dukuangan dari sabagian masyarakaik, tatapi indak jadi dikaranokan ka mailangan nilai sijarah nan ado pado musajik.\nSajak didirian, musajik iko indak maalami parubahan bararti, kacuali pabaikan pado babarapo bagian saparti: atok nan dulunyo ijuk alah diganti jo atok seng dan papan lantai nan alah lapuak diganti jo nan baru.\nKonstruksi.\nDenah bangunan Musajik Tuanku Pamansiangan baukuran 15,3 x 15,3 meter. Sabagaimano musajik baarsitektur Minangkabau lainnyo, atok musajik iko barupo tajug, yoitu bantuak limas bujur sangkar berundak-undak jo permukaan malangkuang ka dalam. Atok ditopang dek sambilan tiang. Tiang utamo musajik mamiliki diameter 64\u00a0cm, labiah gadang daripado tiang lainnyo nan badiameter 30\u00a0cm.\nMusajik iko mamiliki lantai nan ditinggian dari permukaan tanah satinggi satu satangah meter dan bisa dinaiki malalui anak-anak tangga. Lantai tabuek dari papan nan sabagian gadang alah diganti jo bahan baru.\nBukaan barupo jendela bajumlah anam nan tiok tiok nyo tadapek ukiran pado bagian ateh langkungannyo.\nOrnamen.\nMusaijk Tuanku Pamansiangan mamiliki ornamen barupo ukiran Minangkabau. Motif dari ukiran tasabuik di antaronyo barupo pola geometris dan tumbuhan-tumbuhan jo warna tadiri dari sirah, ijau, putiah, jo coklat kaamehan.\nBagian ateh tiang utamo mamiliki motif \"pucuak rabuang,\" motif \"sikambang manih\", dan motif \"sakek tagantuang\". Adopun tiang lainnyo hanyo mamiliki satu jenis motif, yoitu \"pandan tajulai. Pucuak rabuang\" merupakan motif nan diambiak dari bantuak pucuak rabuang yoitu sajinih Rabuang nan masih kuncup dan alun mampunyoi daun. \"Sikambang manih\" babantuak saparti bungo nan sadang kambang. \"Pandan tajulai\" yoitu bantuak manyarupoi dauan pandan.\nPado bidang dindiang di bagian ateh musajik nan maarah ka mihrab, motifnyo maisi bidang babantuak persegi. Di dalamnyo, tadapek motif \"saik galamai\" dan \"bungo\" di bagian pinggia sarato motif \"mangkuto\" dan \"kuciang lalok\" di bagian tangah. Di tangah-tangah, tadapek pulo kaligrafi nan batulihan tahun renovasi musajik.\nMotif mangkuto yoitu bantuak mahkota sabagai pangaruah nan dibaok dek bangsa Balando.\nPado jendela musajik, motifnyo maisi bidang babantuak satangah lingkaran barupo babarapo motif \"mangkuto\" jo motif \"kuciang lalok\". Di pinggia jendela, dihiasi motif \"saik saik galamai\" dan \"bungo\", sadangkan di bagian bawah dihiasi motif \"limpapeh\". Motif \"limpapeh\" mamiliki bantuak rama-rama atau kupu-kupu."}
{"id": "326904", "revid": "5325", "url": "https://min.wikipedia.org/wiki?curid=326904", "title": "Soenting Melajoe", "text": "Sunting Melayu (ejaan asal: Soenting Melajoe) adolah surek kaba perempuan di Hindia Belanda nan parnah tabik di Padang. Isinyo tadiri dari tajuk rencana, sajak-sajak, tulisan-tulisan manganai perempuan, dan riwayaik tokoh-tokoh tanamo. Pimpinan redaksi, redaktur, jo panulihnyo dipacik dek perempuan, walaupun panabikannyo dikelola dek Datuk Sutan Maharaja.\n\"Sunting Melayu\" tabik patamo kali pado tanggal 12 Juli 1912 dan baranti tabik pado 28 Januari 1921. Dalam ampek halaman satiok edisinyo, \"Sunting Melayu\" marekam diskusi jo perdebatan perempuan Hindia Belando tantang pandidikan, kesehatan, agamo, jo budayo.\nSijarah.\nRoehana Kudus dan Zoebeidah Ratna Djoewita adolah redaktur awal \"Sunting Melayu\". Tagaknyo majalah iko bamulo dari hasrat Roehana untuak mambuek surek kaba nan khusus manampuang aspirasi perempuan. Roehana nan barasa dari Koto Gadang manyampaikan kainginannyo ka Datuak Sutan Maharaja, pandiri surek kaba \"Oetoesan Melajoe\" di Padang. Datuk Sutan Maharaja manyanggupi untuak mambantu pacetakan majalah khusus nan ka ditabikan. Namun, maingek Roehana indak bisa pindah ka Padang karano inyo maaja di Kerajinan Amai Setia, Roehana mausulkan supayo inyo cukuik mangiriman tulisan-tulisan dari Koto Gadang. Manyatujui usulan Roehana, Sutan Maharaja manunjuak putrinyo surang, Ratna Djoewita untuak maurus redaksi surek kaba di Padang.\nDalam pajalanannyo, \"Sunting Melayu\" maangkek kontributor mereka sabagai rekdatur, di antaronyo Sitti Noermah binti S.M Kajo nan diangkek sabagai redaktur di Padang pado tahun 1917, Amna binti Abdul Karim sabagai redaktur di Bengkulu pado tahun 1917, dan Sitti Djatiah Pasar Djohar sabagai redaktur di Kayu Tanam pada tahun 1919.\nPenerbitan.\n\"Sunting Melayu\" tabik sakali seminggu, lebiah acok dari \"Oetoesan Melajoe\" nan tabik sakali dalam tigo minggu. Panabikannyo ditangani dek panabik punyo Datuk Sutan Maharaja yoitu pacetakan \"Snelpersdrukkerij, Orang Alam Minang Kabau\".\nPado mulonyo, surek kaba iko tabik satiok Sabtu. Mamasuaki tahun kaduo, tapeknyo edisi ka-2 pado tanggal 8 Januari 1913, \"Sunting Melayu\" tabik satiok Kamis. Sajak edisi ka-18, \"Sunting Melayu\" tabik satiok Jumat. Satahun kamudian, \"Sunting Melayu\" tabik baliak satiok Kamis dan iko balansuang hinggo akhia panabikan. Indak ado panjelasan dari redaksi takait parubahan-parubahan wakatu tabik media ko.\nPatamo kali tabik, harago langganan \"Sunting Melayu\" adolah f.1,80 satahun atau 0,45 sen per tigo bulan. Harago iko balaku hanyo untuak palanggan di Hindia Belanda, sadangkan untuak palanggan di lua Hindia Belanda adolah f.2,50 satahun. Sairiang jo malonjaknyo harago produksi, mako sajak tahun 1914 harago langganan untuak wilayah Hindia Belanda nan samulo diituang per tahun diubah manjadi per bulan yakni f.0,25. Adopun harago langganan untuak lua Hindia Belanda nan samulo f.2.50 satahun manjadi 4.80 satahun.\nSajumlah parusahaan mandukuang biaya panabikan surek kaba iko jo mamasang iklan. \"Sunting Melayu\" mamuek iklan jo harago pasang 5 sen per kato dan sakali muek minimal f.1. Iklan-iklan nan dimuek dalam \"Sunting Melayu\" kabanyakan parusahaan kain, antaro lain babarapo pangusaho batiak dari Yogyakarta, saparti Moekari dan Mochamad Hadjad, sarato pangusaho-pangusaho lokal. Tampek pamuatan iklan di lembaran katigo dan ampek. Pado lembaran katigo, ruang iklan acok bagabuang jo berita atau artikel.\nPanarimoan.\nPaputaran \"Sunting Melayu\" manjangkau hinggo kalua wilayah Minangkabau baik di dalam maupun lua wilayah Hindia Belanda. Luehnyo sirkulasi media iko satidaknyo tacamin dari daerah asa panulih dalam \"Sunting Melayu\" nan barasa dari babagai daerah di Sumatra. Bahkan, ado pambaco dari Johor jo Mesir nan sacara bakala mangiriman tulisan untuak \"Sunting Melayu\".\nManuruik panaliti dari UIN Imam Bonjol Danil Mahmud Chaniago, \"Sunting Melayu\" bausaho mamatahan anggapan bahwa perempuan hanyo bakutat pado urusan domestik sajo. Surek kaba iko mandorong perempuan Minangkabau talibek dalam urusan-urusan sosial kamasyarakatan."}
{"id": "326906", "revid": "73", "url": "https://min.wikipedia.org/wiki?curid=326906", "title": "Musajik Ummul Qura", "text": "Musajik Ummal Qura adolah sabuah musajik di Kabupaten Agam, Sumatra Barat nan tagak sajak tahun 1907. Musajik iko talatak pado sabuah desa nan banamo Bancah nan talatak di tapian Danau Maninjau.\nNamo \"Ummul Qura\" barasa dari bahaso Arab nan bararti ibu negeri atau pusek nagari (desa di Minangkabau). Tahun badirinyo musajik iko sabalun maso kemerdekaan dan tapeknyo pado tahun 1907 manunjuakkan usia mancapai labih dari 100 tahun. Sampai kini ko, alah dilakuan babagai renovasi, tamasuak panggunoan keramik pado lantai, tanpa maubah bangunan asli.\nArsitektur.\nArsitektur Musajik Ummal Qura dicirikan jo atok babantuak segi ampek sabanyak ampek tingkatan; antaro tingkatan atok tadapek banyak jendela-jendela ketek. Tingkatan barikuiknyo tadapek duo tingkatan nan babantuak patuang jo banyak sagitigo di ujuangnyo, tarakhia puncak musajik nan dihiasi dek papaduan bulan jo bintang. Satiok langkuangan antaro pilar-pilar di sakaliliang dindiang musajik maagiah kaunikan surang.\nJiko baraliah masuak ka dalam musajik, mako nampak langik-langik jo susunan bilah papan nan rapi tanpa celah. Dindiang musajik dihiasi kaligrafi batulihan bahaso Arab yoitu Surah Al-Fatihah jo QS Al-Baqarah ayat 46 nan mamiliki arti yoitu \"dan minta tolonglah kalian semuanya jo malakukan sabar dan shalat. Sesungguahnyo shalat adolah hal nan barek (untuak didirian) kacuali ateh urang-urang nan takuik (taadok Allah).\nAtok musajik ditopang dek sambilan buah pilar panyangga dan satu buah tiang nan talatak di tangah-tangah. Pado satiok tiang, tadapek seni barupo gamba musjaik nan magambaan musajik zaman dulu.\nLingkuangan.\nLingkuangan musjaik masih asri dan indak baitu signifikan renovasi nan dilakukan dek masyarakaik satampek. Sabagaimano umumnyo musajik di Minangkabau, musajik iko mamiliki kolam-kolam nan talatk di satiok suduik musjaik. Sabalun adonyo listrik nan masuak, mako kolam iko dijadian sabagai tampek bawudu bagi santri jo jamaah walaupun kolam tasabuik baisikan ikan aia tawa punyo para kyai jo babagai ukuran dapek ditamuan.\nBabarapo daerah di Sumatra Barat marujuak pado fungsi musajik sabagai pusek pangembangan kagiatan kaagamoan jo kagiatan dasa kaislaman. Tradisi Minangkabau maajakan anak laki-laki nan alah baliq untuak lalok di musjaik."}
{"id": "326908", "revid": "577", "url": "https://min.wikipedia.org/wiki?curid=326908", "title": "Tari Ilau", "text": "Tari Ilau atau bailau adolah tari nan barasa dari Nagari Salayo, Kecamatan Kubuang, jo Nagari Sumani, Kecamatan X Koto Singkarak, Kabupaten Solok, Sumatera Barat. \"Ilau\" sacaro bahaso aratinyo pantun-pantun lintuah ati nan dapek mambuek urang baibo mandanganyo. Walau kaduo nagari ko punyo tari ilau, tujuan bailau di kaduo nagari ko babeda.\nTari Ilau di Salayo batujuan untuk maratok urang nan lah maningga, alah ado di Salayo, jauah sabalun Islam masuak ka Minangkabau. Ado pandapaik nan manyabuik baso tarian ko marupokan asa mulonyo randai. Samantaro tari ilau di Sumani batujuan untuak malapeh anak nan ka manikah."}
{"id": "326909", "revid": "577", "url": "https://min.wikipedia.org/wiki?curid=326909", "title": "Randai Ilau", "text": ""}
{"id": "326910", "revid": "577", "url": "https://min.wikipedia.org/wiki?curid=326910", "title": "Tari Randai Ilau", "text": ""}
{"id": "326911", "revid": "577", "url": "https://min.wikipedia.org/wiki?curid=326911", "title": "Masjid Ummul Qura", "text": ""}
{"id": "326912", "revid": "12718", "url": "https://min.wikipedia.org/wiki?curid=326912", "title": "Taufik Abdullah", "text": "Prof. Dr. H. Taufik Abdullah gala Tuangku Pujangga Diraja () adolah sijarawan Indonesia. Inyo parnah manjabek sabagai Katua LIPI pariode 2000-2002, jo Wakil Presiden Asosiasi Sosiologi Internasional Dewan Riset Sosiologi Agama.\nPandidikan.\nTaufik mamparoleh gala kasarjanaannyo dari Jurusan Sejarah Fakultas Sastra &amp; Kebudayaan UGM Yogyakarta (1961). Kudian, inyo malanjuikan pandidikannyo hinggo mamperoleh gala master jo doktor di Universitas Cornell, Ithaca, Amerika Serikat (1970). Disertasinyo \"Scholl and Politics: The Kaum Muda Movement in West Sumatra\" ditabikan dek Universitas Cornell pado tahun 1971. Salain jalur formal, inyo parnah mangikuti orientasi program East-West Centre di Universitas Hawaii, Honolulu, Amerika Serikat.\n= Biografi =\nLahia di Bukittinggi, 3 Januari 1936, Taufik mamulai karirnyo salapeh lulus dari Fakultas Sastra dan Kebudayaan Universitas Gajah Mada (UGM) sabagai Kepala Bagian Umum Majalah Ilmu Pengetahuan Indonesia (Biro MIPI) pado tahun 1962-1963 yang salanjuiknyo mengantarkannyo berkarir labiah jauah sabagai panaliti di Lembaga Ilmu Pengetahuan Indonesia (LIPI).\nMenganggap sastra sangaik dakek dengan sejarah, ayah dari tigo anak ini bapandapaik bahwa antaro sejarah dan sastra mampunyoi hubungan kesinambuangan yang saliang berkaitan sahinggo indak bisa dipisahkan. Salain itu, suami dari Rasidah ini manambahkan bahwa sejarawan takamuko pastilah seorang literer, seperti yang ia lakukan di sampiang kegiatannyo sabagai panaliti. Baginyo, novel mampakayo pengertian tentang dinamika dan sejarah.\nTaufik sempat mambagi carito tentang perjalanan hiduiknyo yang maraso bahwa dirinyo indak santiang, namun selalu masuak kategori 'atas' dari sekolah dasar hinggo lulus manjadi sarjana. Menurutnyo, resep untuak manjadi seorang yang pandai adolah dengan banyak mambaco. Ia sendiri pun mengakui bahwa kegemarannyo pado dunia tulis menulis dan yang mengantarkannyo manjadi seorang peneliti adolah malalui mambaco. Ado sekitar puluahan karya tulisnyo yang telah dipublikasikan dan dominasinyo adolah tentang sejarah.\nMananggapi perkembangan sejarah di Indonesia, beberapa tahun lalu lulusan Universitas Cornell Amerika Serikat ini sempat mengutarakan pendapatnyo bahwa spiral kebodohan masih terjadi di Indonesia sahinggo terus menggerogoti kehidupan dan budaya yang diagungkan adiluhung. Labiah lanjuik, spiral kebodohan ini terus membesar katiko tindakan kebodohan dibalas dengan kebodohan juga. Ia manjalehanan, upaya mencerdaskan kehidupan bangsa seperti samakin manjauah akibat banyak tindakan bodoh yang dilakukan dalam semua lapisan masyarakat, sahinggo terus malingkar bagai spiral yang makin membesar setiap hari.\nMandapek-an banyak penghargaan di bidang pemikiran sejarah salah satunyo Penghargaan Achmad Bakrie yang didapek pado 2008 lalu, Taufik mangaku bahwa rejeki yang ditarimonyo sebagian ia sisihkan untuak zakat sebesar 20%. Di tahun sabalumnyo, penghargaan di bidang sarupo diraih Romo Franz Magnis Suseno namun ditolak lantaran Bakrie adolah pemilik saham terbesar pado Lapindo sahinggo dianggap tak pantas memberikan penghargaan tersebut. Namun, berbeda dengan Taufik yang menganggap bahwa apa yang diberikan padanyo adolah rejeki yang telah diberikan Tuhan dan tidak boleh ditolak.\nKarier.\nTaufik mangawali karier sabagai panaliti di LIPI, dengan jabatan Kapalo Bagian Umum Majelis Ilmu Pengetahuan Indonesia (Biro MIPI), Jakarta (1962-1963) jo Asisten Peneliti Leknas LIPI (1963-1967). Kudian, inyo manjadi Paneliti Leknas (1967-1974), Direktur Leknas LIPI (1974-1978), jo Paneliti Leknas LIPI (1978), sampai manjabek sabagai Katua LIPI (2000-2002).\nDi lua nagari, Taufik aktif sabagai paneliti jo pagiat sosial. Inyo manjadi paneliti di Departemen Ilmu Politik Universitas Chicago, Universitas Wisconsin, jo Netherlands Institute for Advanced Studies in the Humanities and Social Science (NIAS) Wassenaar. Sudah itu, Taufik manduduki posisi pantaing di institusi lintas bangsa, takah Katua Komite Eksekutif Program Kajian Asia Tenggara (ISEAS) Singapura, Wakil Presiden Asosiasi Ilmu Sosial Asia Tenggara Kuala Lumpur, sarato Waki Presiden Asosiasi Sosiologi Internasional Dewan Riset Sosiologi Agama.\nSalain sabagai saurang panaliti, Taufik marupoan saurang panulih nan cukup aktif. Tulisannyo tasebar di babagai media jo jurnal, baik lokal maupun luar nagari. Hinggo kini, saindaknyo sudah ado 30 buku nan barasil disalasaiannyo. Atas karya-karyanya itu, pado tahun 2009, Taufik mandapek galar Doktor Honoris Causa dari Universitas Indonesia.\n= Pengalaman =\nTaufik mamparoleh beasiswa Fulbright dan kuliah di Universitas Cornell. Ia lulus sarjana tahun 1961 dari Universitas Gadjah Mada (UGM), Yogyakarta dengan skripsi tentang sejarah nasionalisme Eropa, tetapi karirnya justru berkibar setelah banyak menulis mengenai Minangkabau. Salanjuiknyo dia menulis thesis tentang pembangunan sosial di Minangkabau, ia meraih gelar master dari Universitas Cornell pado 1967. Tigo tahun kamudian, dia meraih gelar doktor dari universitas yang samo untuak disertasinyo yang berjudul \u201cSchools and Politics: The Kaum Muda Movement in West Sumatera, 1927 \u2013 1933.\" Bukan hanya gelar master dan doktor yang diparoleh Taufik, tetapi juga kebiasaan untuak cermat berbahasa, rajin membaca, serta giat menulis. Etos kerja sabagai cendekiawan adolah hikmah terpenting dari pengalamannyo mandapek beasiswa Fulbright sabagai Asian Scholar-in-Residence (ASIR). \nTaufik berkantor di Lembaga Ilmu Pengetahuan Indonesia (LIPI) yang diabdinyo sajak lulus dari UGM dan pernah dipimpinnyo antaro tahun 2000 \u2013 2002. Sabagai panaliti dan pegiat sosial, Taufik pernah manjadi peneliti di Jurusan Ilmu Politik, Universitas Chicago, Universitas Wisconsin, dan Netherlands Institute for Advanced Studies in the Humanities and Social Science (NIAS) Wassenaar di negeri Belanda. Pengalaman penting lain yang berdampak panjang dalam hidup Taufik adolah pelajaran tentang hidup berdemokrasi. Salamo belajar di Universitas Cornell, dia melihat bagaimana mahasiswa berdemonstrasi, memprotes perang Vietnam. Demonstrasi itu demikian besarnyo, sampai pado suatu katiko mahasiswa akhirnyo menduduki kampus. Itu terjadi katiko kultur anak mudo mengobarkan semangat \u201cjangan percaya pada orang berumur di atas 30 tahun.\u201d Kemarahan dan kejengkelan pado pendahulu itu juga yang ruponyo manyuluik gairah Taufik untuak mandalami sejarah Minangkabau. \u201cSebetulnyo alasan mengapa saya mamiliah meneliti Minangkabau juga berkah rasa marah \u2013 out of anger. Seolah-olah sejarah hanyo tajadi di Pulau Jawa. Waktu itu alun ado yang mempelajari sejarah dan sosiologi di Sumatera, Kalimantan dan lain-lainnyo.\u201d Begitu ujar Taufik yang pernah manjadi Ketua Komite Eksekutif Program Kajian Asia Tenggara (ISEAS) di Singapura, Wakil Presiden Asosiasi Ilmu Sosial Asia Tenggara di Kuala Lumpur, serta Wakil Presiden Asosiasi Sosiologi Internasional Dewan Riset Sosiologi Agama. Ia telah menulis sekitar 30 judul buku, dan pado tahun 2009 manarimo gelar Doktor Honoris Causa dari Universitas Indonesia.Taufik juga sering diundang mengajar di berbagai universitas baik di Amerika Serikat maupun negeri lain.\nKarya.\n= Penghargaan =\n- Doktor Honoris Causa dari Universitas Indonesia, 2009\n-Penghargaan Achmad Bakrie bidang pemikiran sosial, 2008\n- Bintang Satya Lencana 30 Tahun, 1995\n- Bintang Jasa Utama RI, 1994\n- Fukuoka Asian Cultural Prize, Category: International/Academica, 1991\n- Penulis Buku Ilmu Sosial Terbaik 1987 dari yayasan Buku Utama, 1989\n- Satya Lencana Karya Satya Tk II, 1986"}
{"id": "326915", "revid": "12718", "url": "https://min.wikipedia.org/wiki?curid=326915", "title": "Sitti Nurbaya", "text": "Sitti Nurbaya atau Sitti Nurbaya: Kasih Tak Sampai adolah roman nan ditulih dek Marah Rusli nan kudian ditabikkan dek Balai Pustaka pado taun 1922. Roman \"Sitti Nurbaya\" adolah roman kaduo nan tabik salapeh roman \"Azab dan Sengsara\", nan manandoan awal pakambangan sastra moderen Indonesia. Marah Rusli tarinspirasi dari pangalaman iduiknyo surang sarato mamasuakan pangaruah budayo Minangkabau jo budayo Eropa nan sangkek tu Indonesia tangah dijajah dek Kolonial Balando.\nSinopsis.\nNurbaya jo Samsul alah saliang tau sadari ketek, dek urang tuo kaduonyo adolah konco palangkin. Sangkek ka gadang, Nurbaya jo Samsul saliang mancintoi, itu diungkapkan wakatu Samsul pai ka Batavia untuak malanjuikan studinyo.\nSulaiman nan sadang naiak usahonyo dibuek bangkrut dek Datuak Maringgih nan pandangki jo takuik tasaingi kakayoannyo. Sulaiman pun nan alah bangkrut akhianyo tapaso barutang ka Datuak Maringgih. Namun, Sulaiman indak talok mambayia. Lalu Datuak mamintak supayo Sitti manjadi istri mudonyo untuak manabuih utang abaknyo. Sitti pun tapaso manjadi istri mudonyo.\nSitti mangirim surek ka Samsul untuak maagiah tahu baso kaduonyo indak bisa basamo lai. Samsul pun pulang kampuang wakatu sikolah perai. Kaduonyo pun basobok, lalu tampak sadang bacumbu kasiah dek Datuak Maringgih. Datuak pun berang dek istrinyo bacumbu jo laki-laki lain. Akhianyo Samsu diaduan ka Abak Samsul. Abak Samsul nan malu mausia Samsul dari rumah inggo indak dianggap manjadi anaknyo lai. Amak Samsul nan indak tarimo anaknyo diusia, akhirnyo jatuah sakik.\nLamo-kalamoan Sitti muak jo parangai datuak nan kasa. Sitti pun lari dari rumahnyo untuak manuruikan Samsul di Batavia, salapeh Sulaiman maningga dek tajarambok dari janjang. Datuak nan mangataui Sitti pai, manuduah Sitti mambaok lari haratonyo ka Batavia. Sitti tapaso baliak ka Padang untuak manyalasaian masalah. \nSasudah Sitti baliak ka Padang, Datuk tega baniaik buruak ka Sitti jo maracuninyo. Itu dilakuan dek datuak sakik hati jo Sitti. Sitti pun maningga basamoan jo Amak Samsul nan maningga juo dek sakik.\nSamsul mandarito sabab kaduo padusi nan dicintainyo, yaitu Sitti jo amaknyo alah maningga. Inyo pun mancubo mambunuah diri jo pistol, tapi tatap iduik. Kudian Samsul manjadi prajurit kolonial jo mangganti namonyo jo \"Mas\" \u2013kabalikan dari \"Sam\"- tujuannyo supayo inyo bisa tabunuah di medan parang. Namun inyo salamaik taruih inggo manjadi prajurit nan dibanggakan. Samsul pun diangkek manjadi letnan.\nSuatu hari, Samsul ditugaskan ka Padang untuak manumpas palawanan nan dipimpin Datuak Maringgih. Palawanan itu untuak mamprotes pamarintah Balando nan manaiakan pajak rakyaik. Dalam paparangan Samsul basuo Datuak. Inyo pun balago jo Datuak. Akhianyo Datuak mati jo Samsul taluko dek sanjato datuak. \nUsai parang, Samsul basuo jo abaknyo untuak mamintak maaf ateh kasalahannyo. Abaknyo pun mamaafkan jo manyasa. Lalu Samsul pun maningga. Kudian manyusua pulo abaknyo maningga.\nAdaptasi.\nRoman \"Sitti Nurbaya\" tanamo dek masyarakaik Indonesia. Kudian babarapo stasiun televisi maadaptasi roman iko manjadi sinetron, yaitu pado taun 1991 jo 2004. Pamarintah Kota Padang manjadian namo \"Sitti Nurbaya\" sabagai namo jambatan dek Marah Rusli maambiak babarapo tampek di Padang sabagai latar carito. \nRancananyo roman \"Sitti Nurbaya\" ka diadaptasi baliak manjadi film jo manjadian Padang sabagai lokasi syuting. Pamarintah Kota Padang rancananyo ka mambuek \"Kampuang Sitti Nurbaya\" di Gunuang Padang nan disitu ado rumah Sitti Nurbaya, rumah Datuak Maringgih, rumah Samsul Bahri, jo fasilitas lainnyo. Kok paralu ka dibuek bagai Museum Sitti Nurbaya."}
{"id": "326918", "revid": "51", "url": "https://min.wikipedia.org/wiki?curid=326918", "title": "A. Fuadi", "text": ""}
{"id": "326920", "revid": "12718", "url": "https://min.wikipedia.org/wiki?curid=326920", "title": "Panyakik dekompresi", "text": "Panyakik dekompresi adolah panyakik nan panyababnyo palapehan jo pangambangan galambuang-galambuang gas dari fase larut di dalam darah jo jaringan tubuh. Panyakik ko timbua akibaik takanan barometrik nan capek, biasonyo barupo panurunan takanan udaro di sakita biasanya berupa penurunan tekanan udara (dekompresi) sacaro tibo-tibo. Kondisi iko biasonyo tajadi pado para panyalam.\nSamakin dalam manyalam, mako samakin banyak pulo nitrogen nan laruik dalam jariangan tubuah panyalam. Tingginyo kadar nitrogen di dalam tubuah tagantuang pado kadalaman jo lamonyo panyalam. Mako dari itu, samakin dalam jo lamo suatu panyalaman mako samakin banyak pulo nitrogen laruik dalam jariang tubuah panyalam.\nDekompresi tajadi kutiko adonyo perubahan takanan aia atau udaro nan talalu capek. Kondisi iko akan mambuek nitrogen dalam darah babantuak galambuang nan akhianyo manyabab an panyumbatan di pambuluh darah jo organ.\nGejala dekompresi.\nGejala dekompresi baru taraso salapeh panyalam alah baliak ka darek. Gejala nan nampak yaitu sakik kapalo, vertigo, jo raso leno nan indak biaso marupoan gajala nan umum manandoan tajadi dekompresi. Salain itu pulo tubuah biasonyo mangalami ruam, ngilu pado ciek atau labiah pado sandi-sandi tubuah, kapiradan di langan atau di kaki, otot malamah, jo mandadak lumpuah pado babagai bagian tubuh. Umumnyo, kondisiko nan ko tarasonyo satalah panyalam salasai manyalam. Labiah kurang 50 persen panyalam mulai marasoan gajala tajadi dekompresi dalam suatu jam patamo usai manyalam. Lalu, 90 persen lainnyo dalam kurun wakatu 6 jam jo 98 persen 24 jam sasudah panyalaman barakhia.\nTipe dekompresi.\nAdo duo jinih tipe dekompresi, tipe partamo marupoan tipe nan serius panyakik dekompresi. Tipe partamo panya dekompresi marupoan bantuak nan paliang serius dari panyakik dekompresi. Iko biasonyo malibaik anraso sakik dalam tubuah jo bisa marangguik nyawa. Ado duo jinih panyakik dekompresi tipe partamo ko. \nPenyakit Dekompresi \"Cutaneous\".\nPanyakik dekompresi iko adoloah kutiko galambuang nitrogen kalua dari solusi di kulik kaliper. Ini adalah ketika gelembung nitrogen keluar dari solusi di kulit kapiler . Hal iko biasonyo ditandai jo ruam merah, acoknyo di bahu jo di dado.\n\"Joint and Limb Pain Decompression Sickness\".\nTipe iko ditandoi jo ngilu pado sandi. Indak dikatahui persis apo nan manyabab an raso sakik sabagai galambuang dalam sandi indak akan mamiliki efek iko. Teori umum adolah bahwa sado hal iko disabab an oleh sumsum tulang galambuang, tendon, jo sandi. Raso sakik dapek barado di ciek tampek atau dapek menggarik di sakita sandi. Hal iko indak biaso untuak gejala bisymmetrical tajadi.\nSamantaro itu, ado nan tamasuak ka jinih Tipe II dekompresi Penyakit. Tipe Penyakit dekompresi II adolah nan paliang serius dan dapek maancam jiwa. Efek utamo adolah pado sistem saraf. Ado tigo jinih tipe panyakik dekomresi tipe II:\nPenyakit Dekompresi Neurologis.\nKutiko galambuang nitrogen mamparanguruhi sistem saraf, inyo dapek manyab an masalah disaluruah tubuah. Jinih panyakik dekompresi biasonyo manunjual an sabagai kapiradan, mati raso, gangguan barangok, jo indak sadar. Gajala dapek manyeba sacaro capek bilo indak ditangani sacaro capek dapek manyabab an kalumpuhan atau bahkan kematian.\nPenyakit Dekompresi Paru.\nIko adolah suatu bantuak nan jarang dari i Penyakit dekompresi nan tajadi kutiko galambuang tabantuak di paru-paru kapiler. Untuangnyo, sabagian gadang galambuang wakatu malaruik an sacaro sacaro alami malalui paru-paru. Namun, adolah mungkin bagi galambuang untuak manganggu aliran darah ka paru-pari nan dapek manyababan pernapasan sarius jo masalah jantuang.\nPenyakit Dekompresi Cerebral.\nHal iko dimungkinan untuak galambuang nan mambuek jalannyo ka dalam aliran darah arteri untuak pindah ka utak jo manyabab an emosi gas arterial. Iko sangaik babahayo jo dapek diidentifikasian jo gejala sarupo panglihatan kabua, sakik kapalo, kabingungan, jo indak sadar.\nPengobatan.\nDalam penanganan darurat di tampek, langkah partamo nan haruih dilakuan adolah mambaringan pasien dalam posisi talantang. Lalu, kariangan tubuah pasien jo angek an jo salimuik apobilo tajadi panurunan suhu tubuah. Jikok mamungkinan agiah ppasien oksigen aliran tinggi malalui masker. Tarapi oksigen hiperbarik adolah metode nan digunoan untuak manangani panyakik dekomprsi. Tarapi iko manggunoan alaik barupo tabuang atau kamar khusus nan bafungsi mensimulasi takanan. Takanan nan ado pado tabuang mancagah nitrogen mambantuak galambuang dalam darah, jo mangubah baliak galambuang gas tasabuik manjadi gas nan laruik dalam darah. Namun, patimbangan untuak malakuan terapi oksigen hiperbarik tagantuang dari kaparah gejala.\nPencegahan.\nAdo banyak jinih panyalaman balandehan alaik jo tujuannyo. Mulai dari nan indak manggunoan alaik jo tujuannyo. Mulai dari nan indak manggunoan alaik suplai udaro sarupo \"snorkling\" jo \"free diving,\" atau \"scuba\" (\"Self Contained Underwater Breathing Apparatus\") diving nan manggunoan tabuang udaro. Panyalaman skuba dipakai untuak banyak tujuan, sarupo mambatulan konstruksi di dalam lauik, kapantingan panalitian ilimiah, komersil, misi panyalamatan jo lainnyo. Saaik malakuan panyalaman scuba, tabuang udaro barisi oksigen nan dibaok para panyalam umumnyo punyo komposisi nan samo jo udaro nan nan diiruik di pamukaan, yaitu 79 persen nitrogen jo 21 persen oksigen.\nDi permukaan, gas nitrogen nan acok tairuik dek manusia indak punyo efek khusus ka tubuah jo bisa tabuang langsuang dalam sistem pernapasan. Namun, dalam keadaan panyalaman, sairiang jo takanan aia nan makin dalam makin kuaik, nitrogen akan bareaksi mampangaruhi kasadaran panyalam atau disabuik jo efek nitrogen narkosis. Salain itu, bisa manyabab an panyakik dekompresi kutiko panyalam kambali dari pamukaan. \nUntuk maatasinyo, paralu pananganan tapek. Misalnyo jo mamatuahi aturan bateh lamo wakatu manyalam jo kadalaman tatantu. Lapehnyo tu dari kadalaman indak dibuliahan langsuang maluncuak naiak ka ateh pamurkaan lauik. Paralaku sarupo iko diindori supayo indak tajadi dekompresi pado tubuah panyalam. Palapehan nitrogen paralu dilakuan sacarok batahap. Panyalam harus naiak palahan sarato bahanti di kadalamam tatantu. Proses iko mamungkinan gas nitrogen talapeh sacaro palahan dari tubuah nan biaso disabuik \"off-gassing\".\nKalabihan waktu bisa dibayia jo caro baranti di kadalaman tatantu saaik panyalam malakuan parjalanan naiak ka parmukaan. Teknik ini disabuik \"decompression stops\". Salain itu, panyalam biasonyo menetralisir kadar nitrogen dalam tubuah jo masuak ka \"chamber decompression\" sabuah ruangan penetralisir nitrogen, mairuik oksigen murni, atau ndak manyalam kurang dari 24 jam.\nNaiak ka pamukaan aia lauik haruih pulo dilakuan sacaro batahap. Tubuah haru manyasuaian jo takanan aia nan babe-beda. Naiak ka ateh haruih lambek-lambek karano tubuah awak harus manyasuaian kaadaan sakita untuak mambuang nitrogen. Dalam kondisi ideal, panyalam baranti di akhia panyalaman di kadalaman limo sampai anam meter salamo tigo sampai anam minik, teknik iko dinamoan \"safety drop.\"\nKini ko para panyalam profesional rato-rato mamakai \"dive computer\" nan bantuaknyo sarupo jam tangan. Jo pakakeh tu, panyalam bisa tahu bilo wakatu haruih baranti, manampuah wakatu, jo naiak ka pamukaan dengan aman. Panyalaman punyo pulo janjang tatantu. Oleh karena itu, disaranan supayo panyalam untuak tatok manjago tubuah dalam kondisi terhidrasi dengan baik, tidua nan cukuik, dan mawas pado kondisi kasahatan tubuah sendiri.\nKasus.\nPanyakik dekompresi menjadi pembicaraan di Indonesia kutiko Penyelam Indonesian Diver Rescue Team, Syachrul Anto, meninggal dunia dalam tugas penyelamatan evakuasi Lion Air PK-LQP JT610 pado 2 November 2018. Syachrul meninggal karano mengalami panyakik dekompresi. Dalam kasus Syachrul, takanan air labiah barek daripado udara. Syachrul ditamuan pingsan kutiko manyalam didasar lauik. Satalah mandapek an patolongan partamo dan pengobatan, nyawa Syachrul indak juo tatolong. Badasaran apo nan manimpo Syachrul, dekompresi bisa tajadi pado panyalam nan bahkan lan ahli, militan, jo pangalaman sakalipun."}
{"id": "326923", "revid": "6658", "url": "https://min.wikipedia.org/wiki?curid=326923", "title": "Implan gigi", "text": "Implan gigi adolah aka gigi nan dibuek babantuak takah bauik nan ditanam di rahang untuak mangganti aka gigi nan hilang, Sasudah itu dilatakan gigi pangganti di ateh aka gigi nan dibuek tadi. Atau bisa disabuik juo implan gigi ko adolah gigi tanam. Pananaman aka tu dilakuan di tulang rahang ateh atau bawah, kamudian ka manyatu jo tulang sasudah babarapo bulan.\nKomposisi.\nSabuah implan tadiri dari sekrup titanium (manyarupoi aka gigi) jo pamukaan kasa jo haluih. Kabanyakan implan gigi tabuek dari titanium murni, nan tasadio dalam ampek kelas tagantuang pado banyak karbon, nitrogen, oksigen jo basi nan takanduang di dalamnyo.\nProsedur implan gigi.\nPasiapan.\nSabalum malakuan implan gigi paralu diparatian bana kondisi kasihatan tubuah urangnyo. Indak sado urang nan buliah malakuan impam gigi ko. Kategori urang nan buliah malakuan implan gigi, diantaronyo adolah : \nSalain mancaliak kasihatan badan, dicaliak pulo kasihatan membran mukosa sarato rahang, baiak bantuak, ukuran jo posisi tulang rahang. Kasihatan gigi juo paralu dicaliak, gigi nan badakekan sarato gigi nan balawan jo tampek nan kadipasang implan. Pado kondisi iko, dotor badah gigi manceknyo jo malakuan rontgen muluik, film panorama, atau CT scan. Kualitas jo kuantitas tulang rahang diparaluan untuak mancaliak apokah paralu banyak tulang di lokasi implan atau indak.\nPambadahan.\nTahap partamo.\nDitantuan dahulu dimano ka dilakuan implan sasuai lokasi jo kainginan pasien. Sasudah dapek daerahnyo, pasien akan malakuan prosedur badah implan gigi. Salamo prosedur badah balangsuang, pasien biasonyo diagiah bius lokal untuak mamatian daerah sakitar badah sarato ubek pananang lainnyo jikok diparaluan untuak kanyamanan pasien. Tahap partamo badah muluik acok adolah mancabuik gigi. Karano di tampek nan kadipasang implan gigi acok masih ado tasiso gigi nan rusak, jadi gigi nan rusak tu paralu diambiak dulu (ekstrak).\nAdo babarapo pilihan wakatu untuak palatakan implan sasudah gigi diekstrak:\nTahap kaduo.\nDi tahap salanjuiknyo, cangkok tulang dilakuan untuak mancapai dasar tulang nan kokoh untuak implan. Tahap iko paralu wakatu duo minggu sampai anam bulan untuak sihaik. Untuak kondisi nan indak punyo gigi atau tulang nan hilang, paralu dilakuan cangkok tulang nan babeda jo ditampekan di ateh tulang rahang nan ado. Langkah iko paralu wakatu kiro-kiro anam bulan atau labiah untuak supayo sihaik.\nSasudah tulang dipastian bana kuat, implan baru siap dilakuan. Biasonyo sistem implan punyo limo langkah dasar untuak panampekan masiang-masiang implan.\nTahap katigo.\nTahap salanjuiknyo adolah tahap panyambuhan. Salamo proses panyambuhan ko, gigi tiruan dibuek untuak mangganti gigi nan ilang. Wakatu panyambuhan bisa babeda tiok urang, tagantuang pado kualitas tulang. Wakatu payambuhan biasonyo kiro-kiro antaro duo sampai anam bulan. Salamo wakatu iko, implan manjadi tahubuang ka tulang. Ijan sampai ado takanan pado implan salamo proses panyambuhan iko. Pariso implan nan baru dibuek ka dotor gigi untuak mamastian indak ado infeksi sarato proses panyambuhan bajalan saharusnyo. \nSasudah proses panyambuhan ko, implan diuji apokah lai bahasia tasambuang ka tulang di sakaliliangnyo. Sasudah itu abutment tahubuang ka implan gigi malalui sekrup. Abutment ko bafungsi untuak manahan gigi pangganti atau mahkota\nTahap kaampek.\nPado tahap kaampek, dotor gigi maambiak cetakan dari panyangga di muluik jo implan mahkota nan dibuek khusus supayo pas. Implan mahkota disemen jo sekrup ka abutment. \nCaro manjago kasihatan implan gigi.\nSasudah malakuan implan gigi, kasihatan gigi harus tatap dijago supayo indak tajadi hal-hal nan buruak. Babarapo hal nan bisa dilakuan untuak manjago kasihatannyo adolah:\nKauntungan implan gigi.\nAdo babarapo kauntungan dari mamasang implan gigi:\nRasiko implan gigi.\nImplan gigi bisa pulo punyo rasiko, sarupo jo pambadahan lainnyo. Babarapo rasiko nan bisa tajadi adolah"}
{"id": "326925", "revid": "1673", "url": "https://min.wikipedia.org/wiki?curid=326925", "title": "Belanda", "text": ""}
{"id": "326926", "revid": "7907", "url": "https://min.wikipedia.org/wiki?curid=326926", "title": "Sonnet 18", "text": "Sonnet 18 marupokan ciek dari 154 soneta paliang dikenal urang nan ditulis dek panulis drama jo penyair Inggris William Shakespeare. Dalam soneta, pambicaro mambandiangkan laki-laki mudo jo musim paneh, tapi mancaritokan kalau laki-laki mudo tasabuik mampunyoi kualitas nan malabiahi musim paneh. Baliau mancatat kualitas hari musim paneh dapek barubah sahinggo akhianyo bakurang. Pambicaro kamudian mangecekan kalau pamudo tu ka iduik salamonyo di dalam baris puisi tasabuik, salamo itu bisa dibaco. Ado ironi nan diekspresikan dalam soneta: indak anak mudo nan sabananyo nan ka diabadikan, tapi deskripsi tantang dirinyo takanduang dalam puisi tu, puisi tasabuik barisi saketek atau indak ado deskripsi tantang anak mudo itu, malainkan manganduang jaleh deskripsi abadi tantang musim paneh; nan saharusnyo diabihan dek pamuda tasabuik.\nStuktur.\nSoneta 18 marupokan soneta khas Inggris atau Shakespeare, mampunyoi 14 baris pentameter iambik: tigo kuatrain diikuik dek bait. Sarato mampunyoi skema ciri khas: ABAB CDCD EFEF GG. Puisi tasabuik manggambarkan tradisi retorika urang Italia atau Petrarchan Sonnet. Soneta Petrarchan biasonyo mambahas tantang cinto jo kaindahan dari urang nan dicintoi.\nsarato barisi volta, atau pageseran dalam pokok bahasan puisi, dimulai dari quatrain katigo. baris 1: Partanyaan Retoris Baris bait partamo manggambarkan contoh irama pentameter iambik:\n So long as men can breathe or eyes can see, (18.13)\nKonteks.\nPuisi iko adolah bagian dari urutan Pamudo Adil (nan tadiri soneta 1-126 dalam panomoran nan ditarimo barasal dari edisi partamo pado tahun 1609). Iko mrupokan siklus partama sasudah urutan pambukaan nan kini digambarkan sabagai soneta prokreasi. Tapi, babarapo sarjana bapandapek kalau itu adolah bagian dari soneta prokreasi, karano mambahas gagasan untuak mancapai kahidupan abadi malalui kato-kato tatulis, sabuah tema nan ditamukan dalam soneta 15-17. Dalam pandangan nyo, dapek diliek sabagai bagian dari transisi ka tema wakatu soneta 20-an.\nCatatan di Teks.\n\"Kulik\" pado barih anam, mampunyoi duo arti:\n(1) Panampilan dilua wajah dibandiangkan jo matoari (\"mato sarugo\") pado baris sabalumnyo,atau\n(2) Arti kato nan labiah tuo sahubuangan jo ampek humor.\nPado zaman Shakespeare \"kulik\" mambaok makna ka lua-dalam, sarupo halnyo kato \"bariklim\" (sacaro eksternal, kondisi cuaca; sacaro internal, kasaimbangan humor). Arti kaduo dari \"corak\" ka mangkomunikasikan kalau sifat batin, ceria, jo dingin urang nan dicintoi adolah konstan, indak sarupo matohari, nan dapek dihilangan katiko barawan. Arti partamo labiah jaleh parubahan negatif dalam panampilan luanyo.\nKato, \"indak dipotong\" dalam baris lapan, dapek diambiak duo caro: Partamo, dalam arti kahilangan dekorasi jo embel-embel, kedua, dalam arti balayar indak tapotong di ateh kapa. Dalam panafsiran partamo, puisi itu mambaco kalau benda-benda indah sacaro alami kahilangan kasanangan dari waktu ka waktu. Dalam nan kaduo, tatulih kalau alam adolah kapa jo layar nan indak disasuaikan jo parubahan angin untuak mamelokan arah. Iko dalam kombinasi jo kato-kato \"parubahan alam\", manciptokan oxymoron: parubahan alam nan indak barubah, atau fakta kalau satu-satunyo hal nan indak barubah adolah parubahan. Baris dalam puisi ko manciptakan pageseran dari katidakstabilan dari lapan baris partamo, kaabadian anam baris tarakhir. Dalam parubahan jo kaabadian kamudian diakui sarato ditantang dek baris tarakhir.\n\"Ow'st\" pado baris sapuluah dapek mambaok duo makna, masiang-masiang umum katiko itu: \"punyo\" jo \"owest\". \"Owe\", di jaman Shakespeare, kadang-kadang digunokan sabagai sinonim untuak \"milik (kapunyoan)\". Namun, \"owest\" manyampaian gagasan kalau rancak adolah sasuatu nan dipinjam dari alam \u2014 masonyo itu harus dibayia baliak. Dalam panafsiran, \"adia\" dapek manjadi parubahan pado \"ongkos\", atau ongkos nan diparaluan dek alam untuak pajalanan iduik. Para sarjana lain alah manunjukan kalau tema pinjaman jo paminjaman dalam puisi balaku untuak hakikek jo kamanusiaan. Musim paneh, misalnyo dikatokan mampunyoi \"sewa\" jo \"kasado kencan talalu pendek\". Tema moneter iko lazim dalam banyak soneta Shakespeare, karano iko adalah tema sahari-hari dalam masyarakaik kapitalistik nan sadang tumbuah."}
{"id": "326927", "revid": "7250", "url": "https://min.wikipedia.org/wiki?curid=326927", "title": "Penyakit dekompresi", "text": ""}
{"id": "326928", "revid": "7250", "url": "https://min.wikipedia.org/wiki?curid=326928", "title": "Midazolam", "text": ""}
{"id": "326929", "revid": "12718", "url": "https://min.wikipedia.org/wiki?curid=326929", "title": "Berang-berang raksasa", "text": "Berang-berang raksasa atau anjiang aia marupoan hewan asli dari Amerika Selatan. Hewan iko hanyo bisa dijumpoi di Amerika Selatan sajo. Hewan iko ado samanjak zaman es dan ampiang maalami kapunahan, berang-berang raksasa di zaman modern ko babeda jo berang-berang dulu. Berang-berang dulu ukurannyo labiah gadang dan alah punah sakitar 6 juta tahun nan lalu. Hewan ko mandiami sungai sungai saparti sungai Amazon, Orinoco, jo sungai La Plata. Berang-berang raksasa mamiiki tinggi kisaran 1.5-1.8 meter, ado juo nan sampai 2.2 meter jo barek rato rato bakisar 25-26 kg.Hewan nan tamasuak ka dalam kalompok hewan diural[lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1][lower-alpha 1] iko marupoan hewan karnivora (pamakan dagiang). Berang-berang raksasa iko biasonyo mamakan ikan ikan baukuran sadang jo kapitiang. Hewan iko tamasuak ka dalam hewan nan bakalompok, sakitar 20 ikua.\nBantuak badan jo ciri.\nBerang-berang raksasa mamiliki ciri sapat anjiang lauik mampunyoi panjang badan sakitar 5 kaki jo barek 70 pound. Mampunyoi kapalo nan bulek jo talingo nan ketek sarato, mamilki bulu bawarna kamerah merahan dan di bagian tenggorokan jo dagu nyo bawarna putiah (digunoan untuak mambedaan individu) dan mampunyoi kumih nan panjang. Mamiliki kaki nan ketek tatapi mamiliki jaring jo cakar nan kuek. \nHabitat.\nBerang-berang raksasa tasebar di sabagian gadang daerah Amerika Selatan, tautama di sekitaran sungai Amazon dan sungai di Amerka lainnyo sarato di daerah parak, hutan rawa. Meski sabagian iduik nyo diabihan di aia, berang-berang mambuek sarangnyo di pohon kayu nan alah jatuah atau di aka-aka pohon. Berang-berang raksasa juo mancari sungai nan dangka jo manyukoi daerah nan kariang jo pohon nan taduah. \nParilaku jo kabiasaan.\nHewan iko marupoan hewan nan mampunyoi sosial nan tinggi sahinggo inyo acok dijumpoi dalam kondisi bakalompok. Tatapi, ado juo dijumpoi dalam kaadaan surang. walaupun tamasuak ka dalam hewan nan iduik di darat tatapi hewan iko acok barado di dalam aia. Katiko di dalam aia Berang-berang raksasa biasonyo mambuek rumah jo bendungan jo kamampuannyo. Wakatu mambuek rumah berang-berang mancari kayu gadang nan jatuah lalu mambuek lubang di batang tu biasonyo iko tajadi katiko muali muskm kawin. Salapeh umua 2 bulan berang-berang raksasa diajaan baranang dek induaknyo tatapi masih dalam pangawasan induaknyo salamo 2 sampai 3 tahun. \nBaburu ikan.\nBerang-berang raksasa mancari jo manangkok ikan sacaro basamo atau surang surang, kalau basamo inyo manyusun strategi untuak manangkok. Biasonyo hewan ko mamakan ikan hinggo sambilan pon satiok hari untuak mamanuahi gizi hariannyo. Katiko manangkok ikan berang-berang raksasa mamanfaikan kumih (sabagai sensor) nyo untuak baburu ikan sarato manutuik talingo nyo katiko barado di bawah aia \nKabiasaan makan.\nBiasonyo hewan iko mamakan ikan baukuran 15-30 cm dan langsuang mamakannyo satalah ditangkok, jiko inyo barami rami biasonyo mandapek ikan nan labiah banyak daripado baburu surang. Binatang saparti kapitiang,ula, jo hewan di sungai juo di makan jo Berang-berang raksasa iko. Total barek makanan nan dimakan Berang-berang raksasa ko bisa mancapai 2,8 - 4 kg dalam sahari nyo. \nReproduksi.\nPado umua 3-4 tahun berang-berang raksasa mulai mancari pasangannyo. Satalah kawin maso kahamilan dalam wakatu rantang 65-70 hari sadangkan kalahiran bayi berang-berang raksasa tajadi pado rantang bulan Agustus sampai Oktober. Berang-berang raksasa mamiliki anak 2-3 ikua jo barek 200 gram. Katiko nio malahiaan induak berang-berang mancari daratan untuak malahian. Pado maso bayi makan masih dicarian dek induaknyo, salapeh umua 3 bulan barulah bayi berang berang mamulai makan ikan. \nGaleri.\nFoto jo video Berang-berang raksasa\nPaburuan lia.\nBerang-berang raksasa status poplasi nyo manurun samakin manurun akibek paburuan lia. Bulu nyo nan banyak dicari marupoan peneyebab turun nyo popoulasi hewan iko ditambah para nelayan maanggok hewan iko marupoan hama[lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2][lower-alpha 2] nan banyak mamakan ikan sahinggo katiko basobok lansuang ditembak. Kahilnagan habitat asli marupoan salah satu faktor populasi ko manurun. Diantaronyo nan manyababkan populasi ko samakin manurun diantaronyo Pangambangan parumahan, samakin banyak urang marambak untuak lahan pertanian, samakin banyak nyo pabrik baru nan tagak, urang banyak mambukak akses jalan dan lain sabagainyo. \nStatus hewan.\nKini ko populasi berang-berang samakain manurun dek paburuan lia sacaro gadang. Manuruik IUCN jiko taruih dilakuan paburuan lia mako 20 tahun ka tibo bisa dipakiroan hewan ko akan punah. kini ko hanyo ado sakitar 125.000 berang-berang raksasa."}
{"id": "326930", "revid": "7250", "url": "https://min.wikipedia.org/wiki?curid=326930", "title": "Cerita rakyat Indonesia", "text": ""}
{"id": "326931", "revid": "7907", "url": "https://min.wikipedia.org/wiki?curid=326931", "title": "Nyeri Kanker", "text": "Nyeri adolah hal partamo nan dirasoan dek penderita kanker. Raso nyeri datang dari panyakik kanker, karano sel-sel abnormal tumbuah sahinggo marusak jaringan di sakitarnyo. Raso nyeri akibat panyakik kanker acok manjadi momok manakuikan bagi para penderita. Sumber nyerinyo dirasokan karano saraf nan ado di sakitarnyo mandapekan tekanan dari kanker nan taruih bakambang. Raso nyeri pun datang sabagai efek sampiang terapi, sarupo kemoterapi, pambedahan, jo ubek-ubekan. Sahinggo, nyeri dapek manetap walaupun penderita alah dinyatokan bebas dari kanker. Ado banyak caro untuak mangurangi raso nyeri akibek kanker. Salah satunyo adolah maaangkek sumber nyerinyo, misalnyo lewat operasi, kemoterapi, radiasi, atau terapi kanker lainnyo.\nTumor nan taruih manggadang jdapek manyebabkan tekanan pado saraf, tulang, atau organ, sahinggo manimbuakan raso sakik. Raso nyeri dapek barasal dari zat-zat kimia nan dilapehkan dek sel kanker ka bagian tumor. Walaupun baitu, raso nyeri nan dirasokan penderita babeda-beda tagantuang dari faktor sarupo lokasi kanker jo panyabab kankernyo, tamasuak efek sampiang ubeknyo.\nSumber nyeri dirasokan karano saraf nan adao di sakitarnyo mandapekan tekanan dari kanker nan taruih bakambang. Raso nyeri muncua sabagai efek sampiang terapi, sarupo kemoterapi, pambedahan, jo ubek-ubekan. Bahkan, nyeri dapek manetap walaupun penderita tasabuik alah dinyatokan bebas dari kanker. raso nyeri bisa barasal dari kanker atau karusakan nan ditimbuakannyo dek jaringan dakek kanker. Sel kanker sarupo manggigik bagian-bagian tulang. Samakin tumor manggadang, samakin manyababkan tekanan pado saraf, tulang atau pun organ, sahinggo manyebabkan nyeri. Terapi lain nan bisa dilakuan untuak maredaan raso nyeri adolah akupuntur, akupresur, relaksasi, meditasi, sarato humor.\nBadasarkan step-ladder WHO, nyeri nan basifaik ringan hinggo sadang dapek diterapi manggunokan ubek-ubekan antiinflamasi nonsteroid. Sadangkan, nyeri derajat sadang hinggo barek dapek diatasi jo caro mamakan ubek dari golongan narkotik, seperti kodein jo morfin.\nTerapi intervensi nyeri pado kanker.\nManuruik studi, 10 sampai 20 persen penderita nyeri kanker marespons randah tahadap terapi opioid atau bamasalah jo efek sampiangnyo, dapek mamparoleh manfaaik dari prosedur intervensi untuak mamutuihan sinyal nyeri dari saraf tapi ka utak. \"Terapi ko dapek mambantu mangurangi efek sampiang tarhadok ubek analgesia, tarutamo golongan narkotik. Ado dua teknik intervensi nan dilakuan untuak mailangan nyeri kanker, yaitu teknik destruktif jo teknik nondestruktif. Teknik destruktif merupokan teknik parusakan jaringan saraf guno mahantikan impuls nyeri sacaro irreversible. Salah satu caronyo jo caro maagiahkan agen \"farmakologis\", \"radiofrekuensi\", jo \"pambedahan\".\nTeknik destruktif umumnyo dapek dilakukn hanyo sakali, walaupun mungkin paralu pangulangan di kamudian hari.sahinggo teknik iko labiah manguntuangkan dari segi biaya jo kanyamanan. Tapi, efek sampiangnyo adolah karusakan saraf jo jaringan lain di lua sasaran.\nSadangkan teknik nondestruktif untuak mahantian impuls nyeri sacaro reversible malalui ubek-ubekan atau rangsangan elektrik. Bantuak terapinyo barupo prosedur nang dilakuan sacaro bakala, pambarian infus anestesi lokal (tanpa steroid) taruih-manaruih, atau malalui parangsangan saraf.\nUbek Herbal mailangan raso nyeri kanker.\nKunyik\nKunyik marupokan ekstrak dari kunyik nan maliputi hampia 3 persen dari total bubuk kunyik. Curcumin dikenal jo khasiat anti kankernyo, nan indak hanyo maliputi kamampuan manakan raso sakik namun bisa mancari sumber sakik jo mahancuakannyo. kunyik manganduang zat anti-inflamasi jo antioksidan. \nSabuah studi nan dilakuan dek pusek panalitian kanker nan babasis di New York, AS, manyimpuakan, kunyik labiah tapek untuak mahantikan inflamasi kalau dibandiangan jo aspirin. \nKaliki\nYaitu ekstrak buah kaliki nan barasal dari kulik kaliki nan masih mantah. Banyak studi nan manunjuakan kalau Papain manyarang sel-sel tumor atau kanker sarato mamelokan imunitas badan. Kaliki alah tabukti mampu mangurangi efek radiasi. Kaliki ko dikonsumsi dalam bantuak suplemen atau dalam bantuak olesan.\nJahe\nEkstrak jahe sangaik manolong untuak mangurangi raso sakik jo inflamasi. Caro karajonyo manurunan kadar prostaglandins, yaitu suatu molekul nan mamicu raso sakik. Salain mangurangi sakik, jahe efektif dalam mangurangi mual. jahe nan elok dikonsumsi adolah jahe segar ataupun kariang. Jahe tasadio dalam babagai bantuak lain sarupo kapsul, minyak ataupun ekstrak.\nAia\nAia memang indak tumbuhan herbal, namun samo vitalnya jo nan lainnyo. Aia sangeklah paralu untuak nan sadang dalam parawatan kemoterapi. Proses dari kemoterapi manyababkan badan kahilangan aia, sarato maningkekan kainginan untuak manyerap air jo frekuensi labiah. Aia mambantu manyingkiakan racun dari aliran darah jo mancegah panumpuakan siso-siso racun di ginjal. Aia mambantu mangurangi raso latiah."}
{"id": "326932", "revid": "7907", "url": "https://min.wikipedia.org/wiki?curid=326932", "title": "Staffa", "text": "Staffa adolah sabuah pulau ketek nan indak bapanghuni nan talatak di kapulauan Hebrides Dalam, Argyll jo Bute, Skotlandia. Pulau staffa dihuni dek 16 panduduak di tahun 1700-an, namun kini pulau salueh 33 hektar ko indak bapanghuni sahinggo hanyo digunokan sabagai destinasi pariwisata."}
{"id": "326936", "revid": "3044", "url": "https://min.wikipedia.org/wiki?curid=326936", "title": "Winny Oktavina Kandow", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;2010627&lt;/parentid&gt;\n &lt;timestamp&gt;2020-02-07T20:48:19Z&lt;/timestamp&gt;\n &lt;contributor&gt;\n &lt;username&gt;CommonsDelinker&lt;/username&gt;\n &lt;/contributor&gt;\n &lt;comment&gt;Removing , it has been deleted from Commons by because: per .&lt;/comment&gt;\n &lt;origin&gt;2012875&lt;/origin&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nWinny Oktavina Kandow (lahia 14 Oktober 1998) adolah pamain bulutangkis ganda putri jo ganda campuran nan barasa dari desa Tewasen Kecamatan Amurang Baratdi Minahasa Selatan, Sulawesi Utara, Indonesia. Winny adolah anak kaduo dari tigo saudaro, dari pasangan Vany Kandow jo Herawaty Chairudin. Namonyo dikenal masyarakat sajak 2016, karano inyo manjadi kampiun di nomor ganda campuran taruna, basamo Yeremia Erich Yotje Yacob Rambitan. Kemenangan iko mambaok inyo masuak ka dalam Kejuaraan Nasional (Kejurnas) PBSI 2017 Gubernur Kepulauan Bangka Belitung. Pado kompetisi iko, Winny sarato rekannyo, Akbar Bintang Cahyono mandapekan gelar juaro ganda campuran satalah malewati tigo permainan. \nWinny samakin dikenal katiko alah mancapai babak semifinal Singapore Open 2018. Inyo basamo Akbar dipertemukan dalam babak nan bahadapan jo Tontowi Ahmad sarato pasangannyo, Lilyana Natsir. Pertandingan iko berlangsung ketat, karano kaduo tim mamparabuikan tampek untuak dapek masuak ka final. Winny jo Akbar adolah junior Tontowi sarato Lilyana, tapi kemamapuannyo tak kalah ancak. Berkali-kali tim tasabuik mamatahan serangan dari tim senior. Akhirnyo, pertandingan iko dimenangkan oleh regu senior. \nPrestasi.\nTur Dunia BWF (1 judul).\nTur Dunia BWF, diumuman pado 19 Maret 2017 jo dijalanan pado 2018 nan diluncuran jo Federasi Bulu Tangkis Dunia. Pertandingan ko manampilkan anam tingkatan, jo seri nan dimulai sajak 2018 sampai 2021. Anam tingkatan tasabuik adolah Final Tur Dunia, Super 1000, Super 750, Super 500, Super 300 (tamasuak ka dalam bagian Tur DUnia HSBC), jo BWF Tour Super 100. \n\"Campuran ganda\" \nBWF International Challenge / Series (1 runner-up).\n\"Campuran ganda\"\nTurnamen yang Diikuti.\nTim Indonesia.\n\"Tingkat Senior\"\nKompetisi Individu.\n\"Tingkat Senior\" "}
{"id": "326944", "revid": "2504930", "url": "https://min.wikipedia.org/wiki?curid=326944", "title": "Bintang", "text": "Bintang marupokan benda langik nan darinyo tapanca cahayo. Tabagi duo, ado bintang semu jo bintang nyato. Bintang semu adolah bintang nan indak dapek mahasiakan cahayonyo surang, malainkan mandapek pantulan cahayo dari bintang lain. Bintang nyato adolah bintang nan mahasiakan cahayonyo surang. Sacaro umum bintang adolah objek lua angkaso nan mahasiakan cahayonyo surang. \nManuruik ilimu astronomi, definisi bintang adolah:Sadoalah benda masif (bamassa antaro 0,08 inggo 200 massa matoari) nan tangah jo ado malansuangkan pambangkitan energi malalui reaksi fusi nuklir.Dek karano itu bintang katai putiah jo bintang neutron nan alah indak mamancakan cahayo atau energi tatap basabuik juo bintang. Bintang paliang dakek ka Bumi adolah Matoari pado jarak sakitar 149.680.000 kilometer, dituruik pulo dek Proxima Centauri dalam rasi bintang Sentaurus bajarak sakitar ampek taun cahayo."}
{"id": "326945", "revid": "12718", "url": "https://min.wikipedia.org/wiki?curid=326945", "title": "Mato", "text": "Mato adolah organ pancaliakan. Mato mangumpuaan cahayo nan datang lalu maubahnyo manjadi impuls elektrokimia pado sel saraf. Pado organisme nan labiah tinggi, mato adolah sistem optik kompleks nan mangumpuakan cahayo dari lingkuang sakaliliangnto, maatua intensitasnyo malalui diafragma, mamfokuskan malalui panyasuaian lensa untuak mambantuak sabuah gambar, maubah gambar tu manjadi satu himpunan sinyal listrik, lalu manyampaikan sinyal-sinyal (transmisi) ka utak malalui jalua saraf kompleks nan mahubuangkan mato malalui saraf optik manuju korteks visual jo area lain dari utak. Mato jo dayo resolusinyo mampunyoi sapuluah bantuak nan babeda sacaro fundamental, jo 96% dari spesies binatang mampunyoi sistem optik nan rumik (kompleks). Mato nan rumik ko talok mambantuak gambar, sarupo pado moluska, kordata, jo artropoda.\nMato nan paliang sederhana, sarupo pado mikroorganisme, indak malakukaan apo-apo, tapi dapek manantukan baso lingkuangnyo tarang atau lindok, nan cukuik untuak mairiangi ritme sirkadian dalam tubuahnyo. Dari mato nan labiah rumik, sel ganglion fotosensitif retina mangirim sintal sapanjang saluran retinohipotalamik manuju intisuprakiasmatik untuak efek panyasuaian sirkadian dan manuju daerah pratektal untuak mangontrol refleks sinar pupilar."}
{"id": "326949", "revid": "12718", "url": "https://min.wikipedia.org/wiki?curid=326949", "title": "Pantai Jati", "text": "Pantai Jati marupoan tampek wisata bahari nan talatak di Dusun Jati, Desa Tuapejat, Sipora Utaro, Kapulauan Mentawai. Pantai nan bajarak 700 meter dari dermaga Tuapejat ko diapik dek sajumlah pulau di mukonyo, yaitu Pulau Awera, Pulau Simakakang jo Pulau Siburu (Pulau Panjang). Pantai Jati punyo kakayaan bawah lauik nan bisa dicaliak jo olahraga \"snorkeling\" atau \"diving\".\nPariwisata.\nSurfing.\nPantai Jati punyo spot untuak kagiatan surfing, tapi spot ko indak satiok wakatu bisa digunoan dek pasalancar. Spot surfing ko baru ado katiko aia pasang jo manjalang bulan purnama. Kategori spot surfing ko untuak pasalancar pamulo dek karano ombaknyo nan ketek, ombak gadang hanyo ado di wakatau tatantu.\nSnorkling &amp; Diving.\nTampek panyelaman nan ado di pantai ko talatak di tigo titiak nan bakatogori pamulo jo tingkek lanjuik. Tingkek pamulo barado di kadalaman 3 sampai 10 meter. Kondisi parairan harus tanang jo dasa parairan landai sarato bakasiak. Untuak duo titiak panyalaman kategori lanjuik, tadapek panorama bawah lauik jo tarumbu karang sarato jinih ikan dan baragam.\nTaman Kima.\nTaman kima marupoan kawasan di sakitar pantai Jati nan ditetapan sabagai kawasan palinduangan biota kima (\"Tridacna, Sp\"). Jinih kima nan ado di taman ko mulai dari kima nan ketek, sampai jinih kima nan gadang. Taman nan luehnyo 1 ha ko dikalola dek UPT Kementrian Kelautan dan Perikanan RI (BPSPL). Pado kadalman 10 sampai 15 meter, tadapek kumpulan tarumbu karang nan bajinih tarumbu karang kipeh (\"gorgonian\"). \nPanginapan.\nDi sakitar pantai tadapek panginapan jo kafe nan dapek digunoan dek wisatawan nan bakunjuang. Panginapan nan ado yaitu AG\u2019GAU Surfcamp, Wisma bintang, Wisma ANR Cotek Rahmad, Panginapan Jelita jo sajumlah panginapan jo kafe nan masih dalam proses pambangunan."}
{"id": "326950", "revid": "12718", "url": "https://min.wikipedia.org/wiki?curid=326950", "title": "Januari 2020", "text": ""}
{"id": "326952", "revid": "175", "url": "https://min.wikipedia.org/wiki?curid=326952", "title": "Tua Pejat", "text": ""}
{"id": "326953", "revid": "577", "url": "https://min.wikipedia.org/wiki?curid=326953", "title": "Sipora Utaro, Kapulauan Mentawai", "text": ""}
{"id": "326954", "revid": "577", "url": "https://min.wikipedia.org/wiki?curid=326954", "title": "Tuapejat, Sipora Utaro, Kapulauan Mentawai", "text": ""}
{"id": "326955", "revid": "577", "url": "https://min.wikipedia.org/wiki?curid=326955", "title": "Betumonga, Sipora Utaro, Kapulauan Mentawai", "text": ""}
{"id": "326956", "revid": "577", "url": "https://min.wikipedia.org/wiki?curid=326956", "title": "Bukit Pamewa, Sipora Utaro, Kapulauan Mentawai", "text": ""}
{"id": "326957", "revid": "577", "url": "https://min.wikipedia.org/wiki?curid=326957", "title": "Goissoinan, Sipora Utaro, Kapulauan Mentawai", "text": ""}
{"id": "326958", "revid": "577", "url": "https://min.wikipedia.org/wiki?curid=326958", "title": "Sido Makmur, Sipora Utaro, Kapulauan Mentawai", "text": ""}
{"id": "326959", "revid": "577", "url": "https://min.wikipedia.org/wiki?curid=326959", "title": "Sipora Jaya, Sipora Utaro, Kapulauan Mentawai", "text": ""}
{"id": "326964", "revid": "577", "url": "https://min.wikipedia.org/wiki?curid=326964", "title": "Suku Pasemah", "text": ""}
{"id": "326965", "revid": "175", "url": "https://min.wikipedia.org/wiki?curid=326965", "title": "Sawah Lunto", "text": ""}
{"id": "326966", "revid": "577", "url": "https://min.wikipedia.org/wiki?curid=326966", "title": "Suku Basemah", "text": ""}
{"id": "326967", "revid": "577", "url": "https://min.wikipedia.org/wiki?curid=326967", "title": "Pematang Siantar", "text": ""}
{"id": "326968", "revid": "12718", "url": "https://min.wikipedia.org/wiki?curid=326968", "title": "Kota Pematangsiantar", "text": "Kota Pematangsiantar (acok disingkek jadi Siantar) adolah salah satu kota di Provinsi Sumatra Utara. Dek latak Pematangsiantar nan strategis, inyo dilintasi dek Jalan Raya Lintas Sumatra. Kota ko mampunyoi laweh wilayah 79,97 km2 dan bapanduduak sabanyak 247.411 jiwa (2015), nan aki-laki bajumlah 120.597 jiwa, sadangkan padusi 126.814 jiwa.\nKota Pematangsiantar nan hanyo bajarak 128 km dari Medan jo 50 km dari Parapat acok manjadi kota palintasan dek urang nan nak pai raun ka Danau Toba. Sabagai kota panunjang pariwisata di daerah sakitarnyo, kota iko mampunyoi 8 hotel babintang, 10 hotel melati dan 268 restoran. Di kota iko masih banyak sapeda motor BSA model lamo sabagai becak bamasin nan babunyi kareh.\nWakil Presiden Republik Indonesia nan ka-3 Adam Malik, lahia di kota ko pado 22 Juli 1917. Kota ko panah manarimo Piala Adipura pado taun 1993 dek kabarasiahan jo kalestarian lingkuang kotanyo. Samantaro itu, dek taratiknyo pangaturan lalu lintas, kota ko pun maraiah panghargaan Piala Wahana Tata Nugraha pado taun 1996.\nSektor industri nan manjadi tulang pungguang ekonomi kota nan talatak di tangah-tangah Kabupaten Simalungun ko adolah industri gadang jo manangah. Dari total kegiatan ekonomi pado taun 2000 nan mancapai Rp1,69 triliun, pangsa pasa industri mancapai 38,18% atau Rp 646 miliar. Sektor niago, hotel, jo restoran manuruik di urutan kaduo, jo sumbangan 22,77% atau Rp385 miliar."}
{"id": "326969", "revid": "577", "url": "https://min.wikipedia.org/wiki?curid=326969", "title": "Kota Pematang Siantar", "text": ""}
{"id": "326970", "revid": "577", "url": "https://min.wikipedia.org/wiki?curid=326970", "title": "Pematangsiantar", "text": ""}
{"id": "326971", "revid": "577", "url": "https://min.wikipedia.org/wiki?curid=326971", "title": "Siantar", "text": ""}
{"id": "326977", "revid": "577", "url": "https://min.wikipedia.org/wiki?curid=326977", "title": "Sumanik, Salimpaung, Tanah Datar", "text": ""}
{"id": "326978", "revid": "577", "url": "https://min.wikipedia.org/wiki?curid=326978", "title": "Waktu Indonesia Barat", "text": ""}
{"id": "326979", "revid": "12718", "url": "https://min.wikipedia.org/wiki?curid=326979", "title": "Wakatu Indonesia Barat", "text": "Waktu Indonesia Barat atau WIB (kadang-kadang salah disabuik sabagai Bagian Barat Waktu Indonesia atau BBWI) adolah ciek dari tigo zona wakatu nan dipakai di Indonesia. Kaduo zona wakatu lainnyo adolah WITA jo WIT.\nKawasan nan manggunokan sistem WIB adolah Sumatera, Jawa, Kalimantan Barat jo Kalimantan Tangah.\nWIB samo jo wakatu .\nWakatu Indonesia Barat atau disingkat WIB tadiri ateh babarapo provinsi yaitu:"}
{"id": "326986", "revid": "73", "url": "https://min.wikipedia.org/wiki?curid=326986", "title": "Pangkalan udaro", "text": "Pangkalan udaro atau pangkalan kapa tabang (dalam bahaso Indonesia: bandar udara atau bandara) marupokan sabuah fasilitas tampek kapa tabang dapek lapeh landeh jo mandarek. Palabuahan udaro minimal mampunyoi sabuah landasan pacu tapi palabuahan-palabuahan udaro gadang biasonyo langkok jo baragam fasilitas lain, baiak untuak operator layanan panabangan maupun untuak panggunonyo.\nManuruik Annex 14 dari ICAO \"(International Civil Aviation Organization)\": Palabuahan udaro adolah area tatantu di daratan atau parairan (tamasuak bangunan, instalasi jo paralatan) nan diparuntuakkan baiak sacaro kasadoalahan atau sabagian untuak kadatangan, kabarangkatan jo pagerakan kapa tabang.\nSadangkan definisi palabuahan udaro manuruik PT (persero) Angkasa Pura adolah \"lapangan udaro, tamasuak sagalo bangunan jo paralatan nan marupokan kalangkokan minimal untuak manjamin tasadionyo fasilitas dek angkutan udaro untuak masyarakaik\".\nSacaro yuridis, palabuahan udaro didefinisikan sabagai kawasan di daratan dan/atau parairan jo bateh-bateh tatantu nan digunokan sabagai tampek kapa tabang mandarek jo lapeh landeh, naiak turun panompang, bongka muek barang, jo tampek papindahan intra jo antarmoda transportasi, nan langkok jo fasilitas kasalamatan jo kaamanan penerbangan, sarato fasilitas pokok jo fasilitas panunjang lainnyo."}
{"id": "326991", "revid": "175", "url": "https://min.wikipedia.org/wiki?curid=326991", "title": "Labuahan kapa tabang", "text": ""}
{"id": "326992", "revid": "175", "url": "https://min.wikipedia.org/wiki?curid=326992", "title": "Bandara", "text": ""}
{"id": "326993", "revid": "175", "url": "https://min.wikipedia.org/wiki?curid=326993", "title": "Bandar udaro", "text": ""}
{"id": "326994", "revid": "577", "url": "https://min.wikipedia.org/wiki?curid=326994", "title": "Kalenteng See Hien Kiong", "text": ""}
{"id": "326998", "revid": "6658", "url": "https://min.wikipedia.org/wiki?curid=326998", "title": "Masita Mahmudin", "text": "Masita Mahmudin (Jambi, 02 Maret 1995, umua 24 tahun) adolah ciek dari pamain bulu ayam di Indonesia. Jinih pamainan bulu ayam nan ditekuninyo adolah pamain ganda campuran.Masita Mahmudin ikuik klub Jaya Raya Jakarta.\nPatandiangan.\nMasita Mahmudin alah batandiang sajak 2012 sampai tahun 2019. Satiok tahun ado patandiangan nan diikuikan dek Masita. Pasangan main Masita batuka tagantuang kaputusan pelatih katiko ka batandiang. Ado pasangannyo Adnan Maualana, Amri Syahnawi, Riky Widianto, Rian Swastedian, Hafiz Faizal, Kevin Sanjaya Sukamuljo, atau Lukhi Apri Nugroho. Barikuik adolah patandiangan nan pernah diikuikan dek Masita Mahmudin: \nPrestasi.\nDari sakian banyak patandiangan nan dilalui dek Masita, yaitu kiro-kiro dari 45 patandingan. Ado nan dimanangan dek Masita jo pasangan mainnyo, ado pulo nan sampai hanyo ka semifinal, namun ado pulo nan berhasil sampai ka final. Di turnamen Nasional Masita pernah mamangangan turnamen Djarum Sirkuit Nasional Jawa Barat 2018 basamo pasangannyo Adnan Maulana. Masita jo Adnan manang 2-1 jo skor 21-14 jo 22-20 katiko malawan lawannyo Amri Syahnawi jo Shela Devi Aulia. Di patandiangan Internasional turnamen BEER LAO International Series 2019, pado tanggal 19-24 Februari 2019, Masita jo pasangan mainnyo Amri Syahnawi hanyo bisa main sampai semi final. Kaduonyo kalah 1 - 2 malawan pamain dari Thailand Weeraphat PHAKJARUNG jo Chasinee KOREPAP. Barikuik adolah patandiangan nan dimanangan dek Masita jo pasangannyo di kancah Internasional. "}
{"id": "327004", "revid": "577", "url": "https://min.wikipedia.org/wiki?curid=327004", "title": "WIB", "text": ""}
{"id": "327005", "revid": "577", "url": "https://min.wikipedia.org/wiki?curid=327005", "title": "Lembah Harau", "text": ""}
{"id": "327006", "revid": "12718", "url": "https://min.wikipedia.org/wiki?curid=327006", "title": "Urang Singkil", "text": "Urang Singkil adolah kalompok etnik nan barasa dari Kabupaten Aceh Singkil jo Kota Subulussalam Subulussalam, Provinsi Aceh, Indonesia. Etnik ko mampunyoi hubuangan nan dakek jo urang Pakpak dek sacaro bahaso mampunyoi bahaso nan ampia sarupo. Walau baitu, kaduo etnis ko amaik babeda jauah dalam manjalankan adaik jo budayonyo dek sacaro agamo jo kapicayoan nan dianuik babeda. Urang Singkil mayoritas baragamo Islam, sadangkan urang Pakpak mayoritas baragamo Kristen. Dalam kasaharian, urang Singkil acok bahubuangan jo urang Aceh jo urang Minangkabau inggo acok tajadi pakawinan antaro urang Singkil jo kaduo etnis tasabuik."}
{"id": "327007", "revid": "577", "url": "https://min.wikipedia.org/wiki?curid=327007", "title": "Suku Singkil", "text": ""}
{"id": "327008", "revid": "577", "url": "https://min.wikipedia.org/wiki?curid=327008", "title": "Urang Singkel", "text": ""}
{"id": "327009", "revid": "577", "url": "https://min.wikipedia.org/wiki?curid=327009", "title": "Suku Singkel", "text": ""}
{"id": "327012", "revid": "12718", "url": "https://min.wikipedia.org/wiki?curid=327012", "title": "Kristen Ortodoks", "text": "Kristen Ortodoks atau Gareja Ortodoks Timur, jo namo resmi Gareja Katolik Ortodoks, disabuik juo Gareja Ortodoks, Ortodoksi Timur, jo Ortodoksi, adolah aliran Kristen paliang gadang kaduo di dunia, jo pakiroan jumlah umaik sakitar 225\u2013300 juta urang. Aliran ko bukan bagian dari Katolik Timur ataupun Kristen Orthodoks Oriental.\nKristen Ortodoks marupokan ciek dari lembaga-lembaga agamo tatuo di dunia, nan maajakan baso Gareja nan Aso, Kuduih, Katolik, jo Apostolik didirikan dek Yesus Kristus dalam Amanaik Aguang-Nyo kapado rasul-rasul, dan mampraktikkan apo nan dipahami sabagai iman asali nan diwarihkan dari rasul-rasul.\nKristen Ortodoks masih basakutu jo Gareja Latin sabalun Skisma Timur\u2013Barat taun 1054, dan jo gareja-gareja Oriental salamo saparampek partamo sijarahnyo. Ortodoksi manyeba di sadoalah Kakaisaran Romawi dan kudian Bizantium sarato daerah sakaliliangnyo, mamainkan suatu peran pantiang dalam budayo Eropa, Timur Dakek, Slavia, jo sabagian budayo Afrika. Tahta episkopalnyo nan paliang utamo adolah Konstantinopel.\nOrtodoksi indak mampunyoi Kapausan ataupun kauskupan sarupo Katolik Roma. Istilah \"Timur\" biaso digunokan, walaupun indak resmi, diambiak dari kaitannyo sacaro geografis jo gareja-gareja \"Barat\", nan kini tanamo sabagai Gareja Katolik Roma, dan dek karano Konstantinopel marupokan ibu kota Kakaisaran Romawi Timur."}
{"id": "327013", "revid": "577", "url": "https://min.wikipedia.org/wiki?curid=327013", "title": "Kristen Orthodox", "text": ""}
{"id": "327014", "revid": "577", "url": "https://min.wikipedia.org/wiki?curid=327014", "title": "Gareja Ortodoks Timur", "text": ""}
{"id": "327015", "revid": "577", "url": "https://min.wikipedia.org/wiki?curid=327015", "title": "Gareja Katolik Ortodoks", "text": ""}
{"id": "327016", "revid": "577", "url": "https://min.wikipedia.org/wiki?curid=327016", "title": "Gareja Ortodoks", "text": ""}
{"id": "327017", "revid": "577", "url": "https://min.wikipedia.org/wiki?curid=327017", "title": "Ortodoksi Timur", "text": ""}
{"id": "327018", "revid": "577", "url": "https://min.wikipedia.org/wiki?curid=327018", "title": "Ortodoksi", "text": ""}
{"id": "327019", "revid": "577", "url": "https://min.wikipedia.org/wiki?curid=327019", "title": "Ortodoks Timur", "text": ""}
{"id": "327022", "revid": "12718", "url": "https://min.wikipedia.org/wiki?curid=327022", "title": "Kakristenan Timur", "text": "Kakristenan Timur tadiri ateh ampek kaluarga gareja utamo: Kristen Ortodoks, Kristen Ortodoks Oriental, Kristen Asiria dari Timur, jo Gareja Katolik Timur. Istilah iko digunokan sacaro nyato mambedakan jo Kakristenan Barat. Sacaro kolektif maliputi gareja-gareja jo tradisi-tradisi Kristen nan bakambang di wilayah Balkan, Eropa Timur, Asia Kaciak, Timur Tangah, Afrika, India, dan sabagian wilayah Timur Jauah salamo barabaik-abaik. Istilah ko bukan manggambarkan suatu pasakutuan tongga atau tradisi religius umum. Babarapo gareja Timur labiah banyak mampunyoi kasamoan historis jo teologis ka Kakristenan Barat daripado nan lainnyo. Gareja-gareja Timur umumnya indak manyabuik diri surang sabagai \"Timur\", salain Gareja Asiria dari Timur dan cabang-cabangnyo.\nIstilah \"Timur\" dan \"Barat\" dalam hal ko barasa dari pambagian geografis dalam Gareja Kristen nan mancaminkan adonyo pabedaan budayo antaro timur Helenistik jo barat Latin sarato pambagian politik antaro Kakaisaran Romawi Barat dan Timur. Dek gareja paliang gadang di Timur adolah himpunan nan kini tanamo sabagi Kristen Ortodoks Timur jo Pusek pamarintahannyo di Gareja Konstantinopel dan pado maso kini alah manjadi Musajik Istanbul salapeh panjajahan Kakaisaran Ottoman sadangkan Gareja paliang gadang atau Pusek Pemerintahan barat iolah di Gareja Vatikan, istilah \"Ortodoks\" acok digunokan sacao perai bak cando \"Timur\" untuak manyabuik pasekutuan Kristen historis ko. Baapun banyaknyo gareja Kristen, baiak Timur ataupun Barat, mamandang diri surang \"ortodoks\" (manuruikan kayakinan nan bana) bak cando \"katolik\" (universal) walau namo-namo tu indak digunokan dalam namo rasminyo.\nKaluarga gareja.\nUmaik Kristen Timur mampunyoi tradisi religius nan babeda-beda, dan mampunyoi banyak tradisi budayo. Kakristenan di Timur surang tabagi pado wakatu abaik-abaik mulonyo, baiak di dalam maupun di lua Kakaisaran Romawi, dalam salisiah sakitaran Kristologi jo teologi fundamental sarato dek pambagian-pambagian kabangsoan (Romawi, Persia, dll.). Barabaik-abaik kudian Kakristenan Barat tapisah sapanuahnyo dari tradisi-tradisi iko sabagai pasakutuan surang. Kini ado ampek kaluarga atau cabang utamo Kakristenan Timur, nan mano tiok ciek surang mampunyoi dogma jo teologi babeda.\nLiturgi.\nTiok-tiok gareja Timur (salain himpunan-himpunan babeda nan non-liturgis) tamasuak dalam salah satu dari babarapo kaluarga liturgis barikuik ko:"}
{"id": "327023", "revid": "8287", "url": "https://min.wikipedia.org/wiki?curid=327023", "title": "Homophobia (film)", "text": "Homophobia adolah film pendek nan mamiliki durasi 23 minik, dirilis tahun 2012 dari Austria. Naskah film ko ditulih jo sakaligus disutradarai jo Gregor Schimidinger. Film ko dibintangi jo aktor-aktor nan hebat yaitu Michael Glantsching, Josef Mohamed, Gunther Sturmlecher, dan Harald Bodingbauer. Film ko awalnyo di rilis di Wina pado 11 Mei 2012, salanjuiknyo dirilis pulo sacaro online pado 14 Mei 2012. \nFilm iko mancaritoan tantang saurang anak laki-laki nan alah remaja banamo Michael. Michael ko masuak ka dalam Pasukan Militer Austria basamo remaja laki-laki lainnyo. Tapi, dalam pasukan tasabuik, Michael mangalami parasaan menyukai sasamo jinih jo biaso disabuik homoseksual. Hal ikolah nan mambuek Miachael di \"bully\" jo kawan-kawannyo karano inyo \"berbeda\". Dalam film dicaritoan baa kondisi Michael jo urang nan inyo sukoi di malam tarakhir di pabatehan Austria-Hongaria sarato taisolasi sacaro sosial. Salain itu, urang baduo ko diagiahan sanjato nan panuah jo anak tembakan. \nFilm Homophobia ko dirilis batapekan jo \"International Day Against Homophobia\" sahinggo sukses promosinyo sarato ditampilan di \"platform\" internet utamo jo media cetak. Homophobia mangandung aspek-aspek kahidupan nan banyak yaitu kekerasan, penganiayaan sarato katakuikan nan sadonyo muncua walaupun durasi film hanyo 23 minik. Homophobia dicaritoan jo tampilan nan dramastis sarato fokus pado pamaran utamo namun tetap apik. \nPlot.\nFilm ko dibuek pado tahun 1990-an salamo titik balik matahari musim dingin sarato manunjukan tantang dunia layanan militer nan maskulin. Hal iko diawali jo Raphael (nan diperankan dek Josef Mohamed) nan manodong pistol ka muluik Miachael (nan diperankan dek Michael Glantsching), kaduonyo manggunokan saragam militer. Salanjuiknyo film iko manganalan Michael sabagai prajurit mudo nan barasa dari Austria. Malam hari Michael terbangun, muntah lalu manuju toilet dan manangih akan kadaannyo saat itu. \nMichael kemudian menuju kamar mandi untuak mandi, dan disikolah tajadi sasuatu nan manyadihan. Saat mandi, Micahel melihat ke arah bawah tubuh Raphael. J\u00fcrgen (nan diperankan dek G\u00fcnther Sturmlechner) mandatangi Michael langsung mamegang punggungnyo samantaro Raphael mambelokan aia dingin kapadonyo. Maraso marah, Michael langsuang malempa tubuh J\u00fcrgen hingga J\u00fcrgen tajatuah, Michael pun langsuang manuju ruang ganti. Di ruang ganti, J\u00fcrgen mandatangi Michael sarato mangaku bahwa inyo tau \"sadonyo tantang rahasia keteknyo\", nan sabatuanyo homoseksualitas nan dimiliki Michael. Sambil berkata begitu, J\u00fcrgen maraba bagian vital Michael dan Michael pun diluar kendali. Saat di luar kendali itulah, J\u00fcrgen malempa Michael ka pintu loker hinggo bagian alis Michael terluka. Katiko ditanyo Komandan takaik luko tasabuik, Michael babohong ka komandannyo (nan diperankan dek Harald Bodingbauer) dan mangatakan kalau inyo tajatuah di kamar mandi. Michael kalua dari ruangan untuak mangisi peluru di senjatanyo, dan mandanga J\u00fcrgen beserta duo teman pletonnyo manggunjingan Michael karano homoseksualitas. \nDi hutan, Michael dan Rapahel duduak basamo. Raphael mancaritoan tentang kekasihnyo, namun indak yakin hal tasabuk berorientasi seksual. Raphael juga maminta maaf ka Michael atas sado kasalahan nan alah dilakukannyo. Mereka kamudian marokok ganja untuak saling menghibur diri. Namun, Michael mulai mancubo untuak mancium Raphael, namun langsung didorong oleh Raphael dan mengatakan bahwa dirinya tidak gay. Michael terkejut dan manjauh dari Raphael, dan Michael jatuh ke tanah serta manangih karano perbuatan tasabuik. Akhirnyo, Raphael mamaluak Michael dan malam itu adolah malam tarakhia mereka basamo. \nLatar belakang dan produksi.\nGregor Schmidinger sabalum marilih film Homophobia, inyo marilis film pendek nan batema gay, yaitu The Boy Next Door pado tahun 2008. Salah satu inspirasi inyo mambuek Homophobia karano bunuh diri Jamey Rodemeyer pado tahun 2011, nan dibaritakan dikaitkan jo initimidasi karano homoseksualitasnyo. Sabalumnyo, Jamey merekam video untuak kampanye \"It Gets Better\" pado bulan Mei, namun inyo mangakhiri iduiknyo babarapo bulan satalah perekaman video tasabuik. Walaupun banyak nan baanggapan kalau judul film iko biaso, tapi Schmidinger barusaho mambela karano \"manyadiakan caro untuak manjangkau penonton nan labiah lueh jo ciek kalimat : optimasi mesin pencari memenuhi seni\". \nProduksi film iko dilakukan di hutan bagian lua jo bagian dalam bakeh pabrik tembakau di Linz, Austria manggunokan kamera Canon EOS C300. Takaik uang produksi, uang tasabuik dikumpulan tautamo malalui crowdfunding di Indiegogo, sarato dijanjian dalam 69 hari sajo. Urang-urang nan manyumbang untuak proses film ko diundang untuak manjadi bagian dari proyek sarato mangunjungi forum Facebook, dan urang tasabuik bisa mancaliak baa proses pembuatan film jo maagiah saran untuak labiah ancaknyo. Proyek ko didukung juo jo organisasi \"Queeren Kleinprojektetopf\" di Wina. Panggunon kamera Canon EOS C300 tasabuik diparuntuikan karano kamampuannyo untuak marekam adegan cahaya randah sarato katajaman kameranyo. Salain itu, untuak lokasi nan cahaya randah, dibutuhan generator listrik untuak mambantu proses produksi. \nPada awalnyo, Schmidinger ingin membuat akhir film nan bahagia, namun langsuang diralatnyo karano manuruik inyo akhir film nan bahagia indak sasuai dalam kahidupan nyato. Adegan tarakhia nan direncanakan adolah manampilan pertemuan antaro Michael jo Raphael sabagai kawan di stasiun kereta satalah dinas militer mereka. Namun, inyo tetap baharap kalau maksud positif di akhir film tasabuik tasampaian. Untuak manyampaian makasuik film ka dunia nyata, film iko di rilis sacaro \"offline\" jo \"online\" di festival film. Salain itu, film iko ditayangkan pulo di sakolah-sakolah untuak mambahas lebih lanjuik takaik homophobia sarato penerimaan diri malalui film tasabuik. \nKontroversi.\nFebruari 2017, pado adegan kamar mandi kemungkinan manampilan saurang laki-laki nan barusia 25 tahun, dikenal jo Harald Z. Namun, di bawah namo alias tasabuik adolah Harald Hitler, marupoan urang nan mamuliakan Adolf Hitler. Meskipun halaman nan manampilan hal tasabuik alah dihapuih, tapi masih ado babarapo foto di Facebook. Salah ciek foto tasabuik diposting dek Gleinchlaut tahun 2012, dalam sabuah majalah gay. Takaik hal iko, Gregor Schmidinger penulis sakaligus sutrada mangaku satalah pemutaran perdana film tasabuik, inyo indak malakukan kontak apopun dengan Harald. "}
{"id": "327024", "revid": "8287", "url": "https://min.wikipedia.org/wiki?curid=327024", "title": "Ikhsan Leonardo Imanuel Rumbay", "text": "Ikhsan Leonardo Imanuel Rumbay (lahia di Tomohon, 15 Januari 2000) marupoan salah ciek pamain bulutangkis nan barasa dari Kabupaten Kudus, Jawa Tengah, Indonesia. Ikhsan marupakan pamain bulutangkis nan bagabuang ka dalam klub Djarum. Takaik umua, Ikhsan marupokan atlet mudo nan mamiliki sagudang prestasi. \nLatar Belakang.\nIkhsan Leonardo Imanuel Rumbay marupoan pamain bulutangkis nan barasa dari kaluargo patani. Patamo kali manganal bulutangkis saat inyo bamain di kampuang, namun kalah. Satalah itu, karano Ikhsan manunjukan niaik untuak baraja bulutangkis, Ikhsan didaftaran ka klub PB Mutiara Tondano, namun kini alah bubar. Salain bagabuang ka klub PB Mutiara Tondano, Ikhsan pernah bagabuang ka dalam klub Papua, PB Hiu. Ikhsan marupoan urang nan karajo kareh. Hal ini dapek dicaliak dari kagigihannyo dalam berlatih bulutangkis. Walaupun inyo dinilai oleh Luluk Hadiyanto pamain nan indak babakat saat inyo bagabuang ka SKO Ragunan di Jakarta, tapi inyo karajo kareh untuak baraja. Satalah kurang labiah tigo tahun Ikhsan di SKO Ragunan, inyo mambuktian karajo kareh salamo ko jo juaro tunggal taruna putra Kejurnas 2017. Hasil dari jerih payahnyo, Ikhsan mandapekan tiket ka pelatnas Cipayung jo berstatus pelatnas pratama. \nKarir.\nIkhsan patamo kali masuak ka klub PB Mutiara Tondano, nan salanjuiknyo masuak ka klub Papua, PB Hiu. Satalah dari PB Hiu, inyo masuak ka Sekolah Khusus Olahraga (SKO) Ragunan nan dinilai sabagai 'gudang pancetak' pebulutangkis nan hebat. Ateh bimbingan dari pelatih, anam bulan bamukim di SKO Ragunan, inyo alah dapek maraih duo gelar juaro nomor tunggal remaja putra di Djarum Sirnas NTB Open 2015 jo Djarum Sirnas Kalimantan Selatan Open 2016. \nPemain muda nan pantang manyarah manandokan bahwa dirinyo layak manjadi pamain tingkek duina. Pado 2017, Ikhsan basamo Alberto Alvin Yulianto mawakili Indonesia dalam kajuaraan Peru International Series 2017. Walaupun pamain baru, Ikhsan manunjuikan bakaiknyo dalam batanding. Pado babak patamo, inyo mangalahan Mathias Zamorano Ramos asal Peru jo skor 21-7, 21-2. Salanjuiknyo Ikhsan malawan Luka Waber nan barasa dari Australia. Dalam paringkek dunia, Waber manduduki paringkek 85, sadangkan Ikhsan barado pado urutan 447. Namun, Ikhsan indak nio kalah, tabukti dari pertandingan tasabuik inyo dapek mangalahan Waber jo skor 21-15, 21-9. \nPrestasi.\nKejuaraan Junior Asia.\n\"Single Putra\"\nBWF International Challenge/Series (2 judul, 1 runner-up).\n\"Single Putra\"\nTurnamen nan Diikuikan.\nTurnamen nan alah diikuikan Ikhsan sajak 2017 "}
{"id": "327025", "revid": "8287", "url": "https://min.wikipedia.org/wiki?curid=327025", "title": "Taman Nasional Grand Teton", "text": "Taman Nasional Grand Teton adolah taman nan nasional nan talatak di Amerika Serikat, tapeknyo di Wyoming. Taman Nasional Grand Teton ko diresmikan pado tahun 1929 sarato mamiliki lueh sakita 1.300 kmformula_1. Taman Nasional Grand Teton mampunyoi 11 gletser aktif, 10 diantaranyo alah disabuikan di peta US Geological Survey, yaitu :\nSijarah.\nSajak 11.000 tahun nan lalu, alah ado manusia nan mangunjungi Teton ko karano ancaknyo tampek, banyaknyo hewan liar sarato tanaman nan ancak. Hal iko lah nan manarik manusia untuak ka siko. Urang Paleo-India patamo kali masuak ka lembah Lubang Jackson satalah Pleistosen es mundur. Saat musim panas, urang-urang India ko datang untuak mamanen umbi jo beri, manciang di danau jo sungai, sarato baburu satwa liar. Wakatu musim dingin alah ampia tibo, urang-urang ko ikuik mangsanyo kalua dari lembah untuak mancari cuaca nan labiah ancak karano Jackson Hole salamo musim dingin acok bana hujan. \nEkosistem.\nTaman Nasional Grand Teton marupokan rumah bagi banyak makhluk iduik, hewan dan tumbuhan. \nHewan.\nTerdapat banyak hewan liar yang hidup di Taman Nasional Grand Teton, mulai dari marmut kuning, elang emas, beruang hitam, ular, burung osprey, moose bahkan kawanan bison. Hewan-hewan ini bergantung hidup dan tinggal di Greater Yellowstone Ecosystem karena tempat itu merupakan ekosistem beriklim yang tersisa di bumi. \nAmfibi.\nDi Grand Teton, tadapek anam spesies amfibi yaitu katak tutul, katak boreal , katak oreal, salamander harimau, katak macan tutul utara (kemungkinan punah), dan banteng katak (diperkenalkan di luar taman). Amfibi ko banyak ditemukan di dakek sungai, aliran maupun danau nan ado di sapanjang dasar lembah. \nUnggeh.\nSpesies unggeh banyak ditamukan di Grand Teton, baik unggeh nan manghuni taman ataupun nan malewati taman. Beberapa unggeh Amerika Utara baik nan gadang ataupun ketek ditemukan di taman iko. Salah satunyo adolah unggeh kolibri calliope nan marupoan unggeh nan paliang ketek dan bareknyo kurang dari sepersepuluh ons. Unggeh iko dapek awak temukan di sekitar gilia mekar merah jo dakek semak willow. Unggeh paliang gadang dari Amerika Utara adolah swan trumpeter, nan marupoan unggeh air. Swan trumpeter ko dapek ditamuan di Oxbow Bend, Swan Lake jo Flat Creek di Perlindungan Rusa Nasional. \nSalain unggeh nan barasa dari Amerika Utara, tadapek pulo angsa trumpeter nan biasonyo ditamukan bapasangan. Salain itu, ditemukan pulo osprey jo elang botak nan acok baburu di dakek aia. Di Grand Teton juga ditemukan unggeh bulu ekor belibis bijak jantan jo western tanager nan marupoan unggeh paliang bawarno di taman. \nSerangga.\nDi Taman Nasional Grand Teton, diperkirakan tadapek serangga labiah dari 10.000 spesies nan babeda. Hal iko jugo bakaitan jo banyaknyo tanaman nan ado di taman. Contohnyo sajo bunga nan ancak dipandang mode lupin, lonceng kuniang, phlox, jo bungo matahari nan mangandalan lebah, kumbang, jo kupu-kupu untuak batahan iduik. Salain tanaman, banyak pulo hewan nan bagantuang pado serangga, contohnyo adolah kadal, ular, katak, trout dan unggeh nan manjadian serangga sabagai makanan utamonyo. \nBeruang grizzly pun mambutuhan serangga. Hal iko karano saat musim gugur, tadapek pesta besar grizzly di Moth Cutworm Army. Pado maso itu, kawanan ngengat cacing bermigrasi dari dataran ke alpine untuak kawin. Satalah kawin, ngengat tasabuik mati dan ngengat itu dimakan jo beruang grizzly, nan marupoan protein penting sebelum hibernasinyo. \nIkan.\nGrand Teton nan gadang jo banyaknyo daerah perairan manyababkan banyaknyo makhluk iduik nan iduik di aia tasabuik. Ikan-ikan nan ado mamiliki bantuak, ukuran jo perilaku nan baragam. Taman nasional ko mamiliki reputasi dunia untuak mamanciang ikan trout, namun dari limo spesies trout nan ado di taman, hanyo trout cutthroat sungai ular se nan asli, salabiahnyo sengajo dilatakan di sinan. Karano banyaknyo spesies ikan di Grand teton, makonyo jinih ikan tasabuik dibagi ka dalam duo sub yaitu spesies asli jo spesien non-pribumi. \nSpesies asli: \nSpesies Non-Pribumi: \n\"(jo spesies akuarium lainnyo)\"\nReptil.\nSpesies reptil nan ado di taman indak banyak, hanyo ado ampek spesies nan tadiri dari ciek spesies kadal jo tigo spesies ula. Ula nan acok ditamuan di taman adolah ula garter (\"Thamnophis elegans vagrans\"), ula lembah garter (\"Thamnophis sirtalis fitchi\"), jo boa karet (\"Charina bottae\"). Katigo spesies iko biasonyo iduik di dakek aia dan ula nan ado di Grand Teton adolah ula nan indak berbisa. Untuak kadal, hanyo ado kadal sagebrush utara (\"Sceloporus graciosus graciosus\"). \nMamalia.\nTadapek 61 spesies mamalia nan iduik di Grand Teton nan ditamuan di ampek tampek utamo taman yaitu alpine, hutan, flat sagebrush jo lahan basah. Mamilia nan iduik di Grand Teton adolah rusa, rusa bagal, bison, beruang grissly dan beruang hitam, serigala, singa gunung, tupai, musang, berang-berang dan masih banyak lai mamalia nan iduik di sinan. \nTanaman.\nLabiah dari 1.000 jinih tanaman vaskular nan tumbuh di Teton. Tanaman iko tumbuh bergantung pado kondisi tanah, ketersediaan aia, kamiringan tanah jo katinggian tanah. "}
{"id": "327029", "revid": "577", "url": "https://min.wikipedia.org/wiki?curid=327029", "title": "Penyakit wilson", "text": ""}
{"id": "327030", "revid": "14357", "url": "https://min.wikipedia.org/wiki?curid=327030", "title": "Panyakik Wilson", "text": "Panyakik WIlson () adolah panyakik dek kalainan genetik nan mambuek timbago banyak tasimpan dalam tubuah. Gejala panyakik ko malibaikkan utak jo hati. Pado kondisi takaik hati gejalanyo antaro lain muntah, badam lamah, paruik tampak buncik dek banyak cairan (asites), kaki sambok, kulik kuniang, inggo taraso gata di badan. Samantaro pado kondisi panyakik nan malibaikan utak, muncua gejala badan gamaretek (tremor), otot kaku, payah mangecek, parubahan kapribadian, raso cameh (ansietas), inggo halusinasi.\nPanyakik Wilson marupokan panyakik langka jo prevalensi kajadian yaitu 1 dari 30.000 urang. Panyakik ko disababkan dek mutasi gen ATP7B. Mutasi gen tasabuik manyababkan gangguan dalam metabolisme timbago dalam tubuah. Efeknyo mambuek timbago takonsentrasi dalam tubuah, co di ginjal, hati, inggo utak.\nEtiologi.\nPanyakik Wilson adolah panyakik genetik nan disababkan dek mutasi dari gen pambantuak ATP7B pado kromosom 13. Mutasi ko diwarihkan sacaro autosomal resesif. Mutasi pada kromosom 13 tu ado baragam pulo jinihnyo. Di Eropa paliang banyak tajadi mutasi pado gen H1069Q, sadangkan di Asia tajadi mutasi Arg778L. \nPatofisiologi.\nTimbago marupokan mikronutrisi nan paralu untuah tubuah. Konsentrasi timbago nan diparalukan 1-2mg/ari. Timbago didapek dari ampia sado jinih makanan. Makanan nan punyo kanduangan timbago tinggi antaro lain coklat, cindawan, kacang-kacangan, inggo lokan atau binatang aia bacangkang lainnyo. Katiko makanan nan manganduang timbago masuak ka dalam tubuah, timbago tadi diserap di dalam usus.\nTimbago nan dicerna dalam usus, dibaok malalui vena porta ka dalam hati (hepar). Di dalam hepar, timbago masuak ka hepatosit (sel hati) lalu dibantu protein angkuik (\"protein transport\") nan banamo ATP7B. Protein ATP7B mampunyoi duo fungsi. Fungsi partamo untuak mangabek timbago ka protein apocerulloplasmin sarato fungsi kaduo untuak mangaluakannyo (\"exocytosis\") dalam bantuak kantong (\"vesicles\") ka saluran ampadu. Protein apocerulloplasmin ko bafungsi untuak maangkuik timbago kalua hati malalui darah nan kudian dibaok ka ginjal dan dibuang basamo urin. Samantaro dari kantong tadi, timbago ka dibuang malalui feses. \nPado pandarito panyakik Wilson, ATP7B indak bafungsi rancak sainggo timbago nan jumlahnyo balabiahan kalua dari hepatosit dan taseba di sadoalah badan. Katiko taseba, timbago-timbago tu dapek manganai baragam organ jo tampilan gangguan nan babeda-beda dan khas dari satiok organ. \nManifestasi klinis.\nManifestasi klinis panyakik Wilson dapek muncua pado umua barapopun, paliang banyak antaro umua 5 - 35 taun. Gejala klinisnyo baragam dari nan indak khas sampai nan mamuncuakan gejala jo tando nan khas. Gejala muncua biasonyo malibaikkan hati, saraf, jo kondisi psikiatrik. Dek gejala pado hati ko tamasuak acok muncua, satiok gangguan pado hati nan alun jaleh panyababnyo musti mampatimbangkan panyakik Wilson subagai salah satu diagnosis bandiangnyo. \nGejala klinis pado hati, nan acok, bisa baragam dari hanyo kalainan di tingkek sel sajo inggo di kasadoalahan hati atau sirosis hati (\"cirrhosis\"). Gejala pado hati muncua dek timbago nan manumpuak pado hati.\nGejala pado saraf dapek mairiangi gejala hati pado 40-50% kasus. Gejala saraf dapek muncual duo inggo limo taun sasudah takanai gangguan hati partamo kali. Gangguan saraf nan muncua pun dapek baragam, dapek dibagi manjadi 4 macam:\nGangguan kajiwaan (psikiatrik) dapek muncua mandaului gangguan hati jo saraf. Gangguan ko muncua pado kiro-kiro 10% kasus. Gejala takaik kajiwaan ko dapek mambuek talambek managakan diagnosis sainggo babahayo untuak pandarito. Gangguan kajiwaan nan muncua dapek baragam pulo, dari nan ringan sarupo parubahan parilaku saketek, inggo gangguan impuls sarupo paranoid, skizofrenia, atau depresi pado baragam kalompok umua. Karusakan kognitif parah dapek pulo tajadi pado kasus nan labiah sarik. \nTando-tando klinis lain nan khas pado urang jo panyakik Wilson adolah katarak bungo matoari (\"sunflower cataract\") jo cincin Kayser-Fleischer di mato. Kaduo tando ko dapek muncua dek timbunan timbago di baragam tampek di mato. Cincin Kayser-Fleischer atau \"Kayser-Fleischer Ring\" adolah tampakan dari timbunan timbago di sakaliliang kornea, tapeknyo pado membran Descemet. Timbunan ko mambantuak cincin barono coklat kaijauan. Samantaro katarak bungo matoari marupokan timbunan timbago di tangah-tangah lensa mato. Kaduo tando pado mato ko basipaik reversibel atau dapek baliak ka sadiokalo sasudah ditangani.\nTatalaksana.\nDiet.\nDiet atau konsumsi makan nan randah timbago marupokan caro nan paliang murah untuak pandarito panyakik ko tailak dari gejala. Walau baitu, caro iko musti diiriangi jo caro maubek nan lain dek timbago ado di hapia sadoalah jinih makanan sainggo amek payah untuak mailakannyo. Timbago paliang banyak dapek tasuo pado coklat, hati, kacang-kacangan, cindawan, jo binatang bacangkang sarupo lokan.\nUbek.\nGaram seng (\"zinc salt\") dipakai untuak mangurangi kadar timbago dalam tubuah, utamonyo di saluran cerna nan manjadi tampek masuaknyo. Garam ko bakarajo jo maningkekkan sintesis metallothionein di saluran cerna. Metallothionein mampunyoi afinitas atau dayo kabek nan arek jo timbago pado seng, sainggo katiko metallothionein banyak dalam saluran cerna, banyak pulo timbago nan takabek dan tabaok kalua malalui feses. \nDotor musti mamparatian kondisi pandarito nan mamakai garam seng. Hal iko dek kadar tinggi dari garam seng dapek mambuek karacunan seng. Salain itu, pamakaian nan bakalabiahan dapek mambuek kadar timbago manjadi randah dari nan samustinyo. Gejala fisik nan manandokan adonyo karacunan seng antaro lain adonyo gangguan mato (nistagmus, \"conjugate ocular palsy\", \"saccades alteration\"), demensia (pikun), \"hypokalemic periodic palsy\", keram otot, inggo gangguan garak otot angok.\nAgen kelasi (\"chelating agents\") diagiah untuak mambuang timbago nan balabiah dari badan. Ado tigo jinih agen kelasi nan dipakai, yaitu penisillamin (\"penicillamine\"), \"trientine\", dan \"ammonium tetrahimiolybdate\".\nTransplantasi.\nTransplantasi hepar (hati) adolah caro nan paliang akhia dilakukan pado pandarito panyakik Wilson. Transplantasi dipatimbangkan katiko pandarito alah maalami karusakan hepar parah cando sirosis hepatis. Namun, pado pandarito nan alah mancapai gangguan saraf atau utak, transplantasi hati indak manunjuakan parubahan nan rancak, bahkan mampaburuak kaadaan.\nTransplantasi hepar mampunyoi batasan dalam pangarajoannyo. Salain dek prosedurnyo nan rumik, mancari donor nan sasuai pun payah.\nPrognosis.\nSacaro umum, panyakik Wilson dapek fatal untuak pandarito nan indak taubek sacaro tapek. Pasien nan maningga biasonyo dek gangguan hati atau komplikasi gangguan saraf nan didaritonyo."}
{"id": "327032", "revid": "12718", "url": "https://min.wikipedia.org/wiki?curid=327032", "title": "Valsartan", "text": "Valsartan adolah ubek dari golongan antagonis reseptor angiotensin II. Ubek ko bakarajo maambek reseptor angiotensin II sainggo takanan darah manurun dan baguno dek pandarito takanan darah tinggi (hipertensi), gagal jantuang (\"heart failure\"), jo panyakik ginjal diabetik (nefropati diabetik). Valsartan tamasuak ubek kareh nan pamakaiannyo musti manyaratokan resep dokter. Valsartan tamasuak pulo dalam ubek kategori D nan aratinyo tabukti barisiko untuak janin. \nValsartan marupokan ubek nan dipakai jo caro diminum (oral) nan babantuak tablet. Di Indonesia ubek ko tasadio dalam bantuak generik dan ado juo dalam bantuak paten jo namo dagang tanamo yaitu Diovan. Valsartan tasadio pulo dalam bantuak kombinasi jo hidroklorotiazid, amlodipin, atau sakubitril. \nValsartan dikontraindikasikan pamakaiannyo pado urang nan hipersensitif jo kanduangan ubek ko sarato pandarito diabetes mellitus nan mamakai ubek aliskerin. Valsartan juo indak disarankan pamakaiannyo pado urang jo gangguan ati (hepar) jo gangguan ginjal manangah inggo barek. Efek sampiang nan dapek muncua antaronyo latiah, paniang, kadar potasium tinggi dalam dalam (hiperkalemia), diare, jo sakik di sandi tulang. Efek paliang barek bisa sampai gangguan ginjal, takanan darah randah, jo sambok-sambok badan (angioedema).\nValsartan alah tamasuak dalam Formularium Nasional (Fornas) nan dikaluakan Kementerian Kesehatan Indonesia. Ubek ko juo alah ditangguang dek BPJS Kesehatan jo syaraik pandarito indak dapek mamakai ubek antihipertensi golongan paambek ACE (\"ACE Inhibitor\"). Pado taun 2018, babarapo merek dagang valsartan dilarang paredarannyo dek BPOM RI karano bahan bakunyo ado nan tabukti tacemar \"Nitrosodimethylamine\" (NDMA) nan bapotensi mamicu kanker (karsionogenik) pado pamakaian jangko lamo.\nSediaan ubek.\nValsartan marupokan ubek nan dipakai jo caro diminum. Ado duo bantuak sediaan nan ado, yaitu tablet jo \"oral solution\". Banntuak tablet marupokan bantuak nan acok dipakai di Indonesia. Tablet valsartan tasadio dalam dosis 40mg, 80 mg, 160 mg, inggo 320mg. Samantaro bantuak \"oral solution\" tasadio dalam dosis 4mg/mL. Bantuak \"oral solution\" ko marupokan bantuak cairan.\nIndikasi.\nValsartan marupokan ubek nan dipakai untuak maubek takanan darah tinggi (hipertensi), gagal jantuang (\"heart failure\"), jo panyakik ginjal diabetik. Ubek ko dapek pulo manurunkan risiko kamatian pado urang jo gangguan fungsi ventikel kiri (\"left ventricular dysfunction\") sasudah takanai sarangan jantuang (\"heart attack\").\nPado panyakik hipetensi, ubek ko bisa manjadi ubek piliahan partamo saroman ubek antihipertensi lainnyo. Namun, Di Indonesia pado urang nan hipertensi jo Jaminan Kesehatan Nasional (JKN) BPJS hanyo buliah dapek katiko ubek antihipertensinyo indak sasuai lai di dirinyo.\nKontraindikasi.\nValsartan dikontraindikasikan pado urang diabetes melitus nan mamakai ubek aliskerin.Salain itu, ubek ko dikontraiindikasikan pulo pado urang jo gangguan ginjal. Pado urang manganduang anak baitu pulo. \"Food and Drugs Administration\" (FDA) mamasuakan ubek ko dalam kategori D dek efeknyo nan babahayo pado janin nan dikanduang. Ubek ko disarankan pulo untuak indak diagiah pado urang nan tangah manyusui.\nFarmakologi.\nValsartan bakarajo jo manyakek karajo angiotensin II nan dapek mampasampik ukuran pambuluah darah sarato maaktivasi aldosteron, sainggo takanan darah dapek turun. Ubek ko ka takabek jo reseptor angiotensin II tipe I nan bakarajo balawanan dari angiotensin II. Salayang, karajo valsartan sarupo jo ubek golongan panyakek ACE (\"angiotensin-converting enzyme).\" Namun, nyatonyo babeda. Panyakek ACE bakarajo jo manyakek parubahan angiotensin I manjadi II sainggo dapek maalangi karajo lain dalam tubuah. Samantaro valsartan lansuang pado tampek lakek angiotensin II sainggo efeknyo hanyo pado nan dikandaki sarupo manurunan takanan darah, tapi karajo lain sarupo metabolisme bradikinin indak taganggu.\nValsartan masuak dalam tubuah malalui pamakaian sacaro oral (muluik). Katiko alah masuak dalam tubah, valsartan diedarkan dek protein darah. Ikatan jo protein sangaiklah arek inggo 95%. Efek alsartan dapek muncua dalam duo jam dan batahan inggo 24 jam. Valsartan ka dimetabolisme di hati nan kudian dibuang malalui kotoran (83%) jo urin (13%), jo wakatu paruah 6 jam dalam tubuah.\nParedaran.\nValsartan nan baredar di pasaran tasadio dalam bantuak generik ataupun bantuak paten, baiak hanyo barisi valsartan surang ataupun kombinasi. Valsartan nan baredar dalam bantuak kombinasi ado nan dikombinasikan jo amlodipin atau hidroklorotiazid nan baguno untuak maubek hipertensi jo terapi nan kombinasi. Kombinasi lain nan ado yaitu valsartan/sakubitril (\"valsartan/sacubitril\") nan baguno untuak pandarito gagal jantuang jo fraksi ejeksi bakurang (\"heart failure with reduced ejection fraction\").\nPanarikan.\nPado 6 Juli 2018, \"Eupopean Medicines Agency\" (EMA) malakukan palarangan edar untuak valsartan tongga atau valsartan kombinasi nan baredar di Eropa inggo Kanada. Palarangan edar ko hanyo balaku untuak valsartan nan manggunokan bahan baku buatan Zhejiang Huahai Pharmaceutical Co. (ZHP) di Linhai, Cino. Hal iko dilakukan dengan pado zat aktif tasabuik takontaminasi jo N-nitrosodimetilamin (NDMA) nan karsinogenik (bapotensi mamicu kanker). Diikuti pulo jo FDA (Food and Drug Adminitration; badan ubek Amerika Serikat) untuak malarang paredarannyo. Di Indonesia, BPOM malakukan hal nan samo pulo nan diikuti nagara-nagara lainnyo."}
{"id": "327033", "revid": "12718", "url": "https://min.wikipedia.org/wiki?curid=327033", "title": "Sungai Rogue", "text": "Sungai Rogue adolah salah ciek sungai nan barado di negara Amerika Serikat. Sungai ko tapeknyo balokasi di subalah baraik daya dari negara bagian Oregon, Amerika Serikat. Sungai iko mampunyoi panjang sakitar 215 mil atau labiah kurang 346 km. Sungai ko di sabuik juo marupoan salah ciek sungai nan aliaran aia nyo ta panjang di negara bagian Oregon ko. Aliran aia sungai ko bahulu di pagunuangan tinggi cascade dan kamudian ba muaro di lauik atau samudera pasifik. \nSijarah.\nSalamo dalapan ribu taun, panduduak satampek alah tingga di sakitaran aliran sungai rogue ko. Sungai ko manjadi sumber aia nan bamanfaaik. Pado abaik ka dalapan baleh atau akhia abaik dalapan baleh, urang-urang panjalajah dari Eropa labiah tapekyo dari negara Perancis nan partamo kali batamu panduduak asli daerah sinan nan banamo suku Indian. Tujuan urang-urang eropa ka sungai ko yaitunyo untuak mancari ikan jo binatang nan ado di danau ko salain itu juo mancari barang-barang tambang. Akibaiknyo, tajadi pasiliasihan antaro panduduak asli satampek jo urang pandatang dari eropa. Pasislisihan ko akhianyo mamuncak sahinggo tajadilah paristiwa nan banamo parang sungai rogue nan balangsuang pado taun 1855 hinggo taun 1956. Imbeh dari parang tasabuik, panduduak asli satempek malarikan diri ka tampek nan aman sarupo ka lambah nan lain nan masih dilalui dek aia sungai rogue ko, tampek tasabuik diantaronyo banamo Grave Creek jo muaro sungai llinois. Tampek panduduak ko marupoan tampek nan jauah di padalaman, sahinggo pado taun 1895, pamarintah satampek mambukak rute kapa layia ka sinan. hinggo kini tadapek kapa-kapa nan balayia di sungai rogue ko. \nGeografi.\nSacaro geografi nyo sungai rogue ko mambantang di negara bagian Oregon nan aia nyo bamuaro ka samudera pasifik. Hulu sungai ko barado di ateh pagunuang tinggi Cascade, kamudian alirannyo malewati gunuang Klamath dan akhianyo malalui pagunuangan cascades baraik nan juo marupoan salah ciek rangkaian pagunuangan barapi di bagian baraik benua amerika. Aliran sungai ko jugo barasa dari babarapo danau kawah nan barado di jajaran pagunuangan tasabuik, danau tasabuik di antaronyo danau crater jo danau kawah gunuang mazama. Alliran aia sungai ko malewati babagai daerah nan ado di dalam negara bagian Oregon ko, diantaronyo malewati daerah jackson, Josephine, Curry, Douglas, dan Klamath di baraik daya Oregon sarato jo daerah Siskiyou jo daerah Del Norte nan barado di California utara. \nBinatang jo tumbuahan.\nBinatang.\nSungai rogue ko marupoan tampek tingga atau habitat ikan salmon. Ikan salmon ko banyak di tamuan di aliran sungai rogue ko nan arah ka baraik atau ka hilia. Jinih ikan salmon saho jo ikan salmon chinook banyak ditamui pado musim semi jo musim gugur. Salain jinih ikan salmon, binatang lain nan ado di sakitaran aliran aia sungai ko adolah ikan cutthroat pasisia, ikan lamprey pasifik, lintah ketek Klamath, tanggiliang kuniang, ikan ameh. Salain binatang nan iduik nyo di aliran aia sungai rogue ko, tadapek pulo binantang nan iduik di sakitar tapian aliran sungai ko. Babarapo diantaronyo iolah buruang, baruang itam Amerika, barang-barang Amerika Utara, ruso baikua itam, alang gundul, bangau biru nan gandang, dan angso Kanada. \nTumbuahan.\nDI sapanjang aliran aia sungai rogue ko tadapek banyak bamacam-macam tumbuahan. Jinih tumbuhan sarupo batang kayu banyak tambuah disakitaran aliran sungai diantaronyo batang kayu cemara putiah jo bantang kayu cemara merah. Batang-batang kayu tasabuik banyak tumbuah di lereng-lereng pagunuangan nan dilalui dek aliran ai sungai rague ko. Aliran sungai ko nan mangalia ka arah pasisia pantai banyak di tumbuahi dek tanaman-tanaman nan masih alami. Babarapo di antaronyo iolah tumbuahan pakih, lumuik, dan tumbuhan nan badaun leba-leba. \nKagiatan wisata.\nTadapek banyak kagiatan nan bisa dilakuan dek pangunjuang untuak balibur di sungai rogue ko. Babarapo kagiatan nan dapek dilakuan di sakitaran sungai rogue ko iolah kagiatan mamanciang, mandaki bukik, bamain benen di aliran aia sungai. Kagiatan mamanciang di sungai rogue ko marupoan salah ciek kagiatan nan banyak paminaik dek masyarakaik, di karanoan di bagian hulu sungai ko tadapek banyak ikan salmon nan gadang-gadang nan banamo ikan salmon chinok. Jinih ikan salmon ko banyak di tamui pado musim gugur jo musim semi. Salain mamanciang ikan, pamanciang dapek pulo mamanciang kapitiang jo udang."}
{"id": "327040", "revid": "577", "url": "https://min.wikipedia.org/wiki?curid=327040", "title": "Suku Lematang", "text": ""}
{"id": "327041", "revid": "12718", "url": "https://min.wikipedia.org/wiki?curid=327041", "title": "Urang Lematang", "text": "Urang Lematang adolah kalompok etnis nan tingga di tapian Batang Lematang nan talatak di Kabupaten Lahat jo Kabupaten Muara Enim, Sumatera Selatan. Basamo etnis lain, urang Lematang tamasuak dalam urang Ulu atau Uluan (\"Wong Uluan\") yaitu istilah nan marujuak ka kalompok masyarakaik nan iduik di padalaman Sumatera Selatan atau sakitaran Bukik Barisan.\nUrang Lematang tabagi duo manuruik tampek tingganyo. Urang Lematang nan tingga di Lahat disabuik \"jeme Lematan Ulu\" (urang Lematang Ulu), sadangkan nan tingga di Muara Enim disabuik \"jeme Lematang Ilir\" (urang Lematang Ilia). Dalam kasahariannyo urang Lematang mangecek jo bahaso Lematang. Katiko bakomunikasi jo etnis babeda, urang Lematang manggunokan bahaso Palembang atau Indonesia.\nPanyebaran.\nUrang Lematang tingga di tapian Batang Lematang nan mambantang dari Kabupaten Lahat inggo Kabupaten Muara Enim, Sumatera Selatan. Ado pulo urang Lematang nan tingga di Kabupaten Penukal Abab Lematang Ilir (PALI), jo Kota Prabumulih, nan kaduonyo dulu tamasuak dalam wilayah Lematang Ilir Ogan Tangah (LIOT) basamo Kabupaten Muara Enim.\nDi sapanjang tapian Batang Lematang, tingga pulo baragam etnis dari rumpun urang Uluan. Urang Ulu atau Uluan (bahaso Palembang: \"Wong Uluan\") marupokan sabutan dari urang Palembang untuak etnis-etnis nan barasa dari barisan gunuang di Sumatera Selatan nan juo manjadi ulu Batang Musi (ulu dari Kota Palembang). Nan tamasuak dalam urang Uluan antaro lain Besemah, Semende, Ogan, Komering, Enim, Kisam, Lintang, Kikim, Gumai, jo Lematang.\nUrang Lematang manuruik tampek tingganyo tabagi duo. Urang Lematang Ulu tingga di Kecamatan Pulau Pinang, Lahat, jo Merapi (timur, barat, jo selatan), Kabupaten Lahat, jo urang Lematang Ilia di Kabupaten Muara Enim, PALI, jo Prabumulih. Urang Lematang Ulu tingga di daerah nan baragam etnis basamo urang Kikim, Pasemah (Besemah), jo Lintang inggo muncua istilah \"Lekipali\", akronim dari kaampek etnis tasabuik. Bahkan dek lah sanasib sapanangguangan jo tigo etnis lainnyo, urang Lematang Ulu labiah acok manyabuik diri sabagai \"Jeme Lahat\" (urang Lahat). Samantaro urang Lematang Ilia khususnyo di Muara Enim iduik badampiangan jo urang Enim dek di kota tasabuik manjadi tampek patamuan antaro Batang Lematang jo Batang Enim.\nBahaso.\nUrang Lematang dalam kasahariannyo mangecek jo bahaso Lematang. Bahaso Lematang nan dipatutuakan antaro urang Lematang ulu jo Ilia agak babeda. Urang Lematang Ulu nan di Lahat mamakai dialek Ulu nan agak tapangaruah jo bahaso Besemah. Samantaro di ilia mamakai dialek-dialek Ilia nan tabagi dalam duo dialek, yaitu Gunung Megang dan Tanjung.\nBahaso Lematang kini panggunonyo mulai saketek sainggo digolongkan sabagai bahaso nan tarancam punah dek Badan Pengembangan dan Pembinaan Bahasa Kementerian Pendidikan dan Kebudayaan Republik Indonesia. Di wilayah pasebarannyo ado bahaso-bahaso tetangga lainnyo nan dipakai, sarupo bahaso Besemah, Enim, Semende, Benekat, Penukal, dan Palembang. Walau baitu, ado ahli bahaso nan manggolongkannyo sabagai dialek dalam bahaso Malayu Tangah basamo isolek Besemah, Semende, jo Ogan, ataupun dialek dalam bahaso Musi basamo isolek Palembang, Musi, jo Rawas Salain itu urang Lematang juo manggunokan bahaso Indonesia. Bahaso Lematang labiah banyak dipakai sebagai bahaso di lingkuang rumah atau kampuangnyo atau hanyo ka sasamo urang Lematang.\nBahaso Lematang indak mampunyoi tingkatan bahaso mode bahaso Jawa atau Palembang. Labiah kapado pamiliahan ragam bahaso nan disasuaikan jo lawan bicaronyo. Pabedaan lain dari bahaso ko jo bahaso Palembang adolah labiah banyak panggunoan vokal /e/ (\"e\" lamah sarupo dalam bahaso Malayu Riau Pasisia) atau /aw/ di akhia kato daripado vokal /o/ di bahaso Palembang.\nAdat jo budayo.\nKampuang-kampuang urang Lematang talatak di tapian batang-batang aia. Dalam sabuah kampuang tadiri ateh panduduak, kapalo kampuang, jo panghulu adat. Kapalo kampuang Lematang disabuik sabagai \"rie\". \"Rie\" dipiliah dek panduduak kampuang sacaro demokratis. \"Rie\" batugeh untuak mamimpin jo mamantau kampuang sarato mamiimpin urusan-urusan adat. Samantaro pangulu adat di kampuang nan disabuik sabagai \"Jurai tue. Jurai tue\" ko batugeh untuak manjadi panasihaik panduduak kampuang utamonyo dalam urusan adat.\nPatrilineal.\nAdat urang Lematang ampia sarupo jo urang Ulu kabanyakan nan bagarih katurunan manuruik ayah atau laki-laki (patrilineal). Dalam satiok panikahannyo, anak manjadi bagian dari kaluarga laki-laki. Baitupun uruang-urang nan dituokan atau dihoromati adolah laki-laki. Tugas laki-laki dalam masyarakaik Lematang antaro lain batangguang jawek ateh urusan urang gaek jo sanak-sanak sasuku atau sakaluarganyo nan batalian darah. Laki-laki pun batangguang jawek pulo ateh kapamilikan harato pusako sukunyo. Laki-laki manjadi palanjuik garih turunan atau disabuik sabagai \"Penegak Jurai\".\nGarih katurunan sacaro matrilineal dapek tajadi juo di Lematang pado jinih panikahan tatantu. Hal iko muncua katiko indak ado atau alun ado laki-laki nan siap manjalankan tugas barek tasabuik. Pado kondisi cando ko, laki-laki manjadi \"Jurai Agayan\" nan aratinyo manjadi entitas nan 'dibagi-bagi' untuak manciptakan hubuangan bisan sarato panaruih garih turunan kalompok lain.\nPanikahan.\nAdo duo jinih panikahan di masyarakaik Lematang yaitu \"tejujur\" jo \"tekampi\". Pabedaan jinih panikahan ko manyababkan pabedaan garih katurunannyo beko. Panikahan \"tejujur\" mahasiakan hubuangan dunsanak nan basistem patrilineal, sadangkan \"tekampi\" mahasiakan hubuangan dunsanak nan basistem matrilineal. Panikahan \"tejujur\" tasabuik sabagai panikahan nan paliang suai untuak urang Lematang dek hakikaiknyo nan patrilineal.\n\"Tejujur\" aratinyo maagiah mas kawin ka pihak padusi. Panikahan \"tejujur\" ko mambuek laki-laki labiah bakuaso manantuan padusi nan ka dijadian bini. Baitu pulo padusi manjadi labiah bakuaso manantuan mahar nan ka ditarimonyo. Katiko alah sampai kato supakaik (\"maduke rasan\"), mangko dapek dilansuangkan panikahan.\n\"Tekampi\" barasa dari kato \"kampi\" atau \"ngampi\" nan sacaro bahaso aratinyo maambiak. Nan dimukasuik \"maambiak\" adolah maambiak laki-laki dari kaluarga atau suku babeda untuak dijadikan malanjuikan garih katurunannyo sarato dijadian laki dari anak padusinyo. Dalam panikahan \"kampi\" ko laki-laki ikuik suku atau kaluarga bininyo nan kudian batangguang jawek pulo ateh iduik urang gaek jo sanak-sanak bininyo sarato mauruih harato pusako suku bininyo nan dapek balansuang inggo saumua iduiknyo. Alasan utamo dari adonyo panikahan kampi ko adolah dek indak ado atau alun ado laki-laki palanjuik katurunan nan bisa batanggung jawek ateh sadoalah urusan kaluarga.\nPanikahan \"kampi\" tabagi ateh duo jinih pulo, yaitu \"kampi tegoh\" jo \"kampi\" samantaro. Pambagian ko dibuek manuruik lamonyo laki-laki manjadi bagian dari patalian karabaik bininyo. Pado \"kampi tegoh\", laki-laki manjadi panaruih garih katurunan kaluarganyo saumua iduik, sadangkan pado \"kampi\" samantaro, laki-laki anyo manjadi manjadi panaruih garih katurunan kaluarga bini tu untuak wakatu tatantu sajo. Misalnyo, dek ado adiak laki-laki bininyo nan masih saumua jaguang sainggo alun dapek batangguang jawek untuak sadoalah urusan sanaknyo. Katiko adiak ipa laki-lakinyo ko alah gadang sarato dapek batangguang jawek, laki-laki tadi lapeh tugas sarato dapek baliak manjadi bagian kaluarganyo nan lamo. Bisa pulo lapeh tangguang jawek kok ado padusi ciek lai (nan manjadi ipanyo) nan ka baralek, mangko tugasnyo ko diambiak aliah dek laki-laki nan ka manikahi adiak ipanyo. Dek itu \"kampi\" samantaro disabuik juo jo \"Ngireng\" (bahaso Minangkabau: mairiang), dek mairiangi laki-laki barikuiknyo nan manaruihan tugas ko.\nSawah.\nUrang Lematang marupokan masyarakaik agraris. Banyak urang nan bakarajo kasawah nan diolah sacaro bagotong royong (\"badahe satue\"). Sabalun batanam padi, urang-urang nan punyo sawah maadokan upacara nan disabuik \"sedekah rame\". Upacara ko diikuti dek urang sakampuang nan dipimpin dek \"Rie\" ateh bimbiangan \"Jurai Tue. Sedekah rame\" diadokan untuak mamintak palinduangan ka Tuhan sainggo \"badahe satue\" bajalan elok sarato mandapek hasia nan rancak. Upacara sarupo diadokan pulo dek urang-urang Uluan lainnyo.\nArsitektur.\nRumah adat urang Lematang ampia sarupo jo urang Enim sarato urang Palembang. Rumah nan dipakai adolah Rumah Limas, tapi jo ragam tatantu nan mambedakan jo rumah Limas Palembang.\nAgamo.\nUrang Lematang marupokan kalompok masyarakaik nan maanuik agamo Islam. Walau baitu, masih ado kapicayoan animisme nan masih bakambang dalam kahidupan masyarakaik utamonyo dalam urusan upacara adat. Namun, doa-doa nan dibacokan dalam satiok upacara adat bacampua jo doa-doa manuruik ajaran Islam."}
{"id": "327043", "revid": "16", "url": "https://min.wikipedia.org/wiki?curid=327043", "title": "Maulid Adat Bayan", "text": "Maulid Adat Bayan marupoan kagiatan paringatan Maulid Nabi Muhammad SAW di Masjid Kuno Bayan nan barasa dari Kacamatan Bayan, Kabupaten Lombok Utara. Kagiatan adaik ko dilakuan satiok taun sabagai bantuak panghormatan masayarakaik adaik ka Nabi Muhammad Saw. Maulid Adat Bayan dilakuan duo hari nan tadiri dari sajumlah proses. Proses di hari patamo dikana jo namo \"Kayu Aik Hari\", sadangkan proses di hari kaduo banamo \"Gawe Peraja Mulud.\""}
{"id": "327044", "revid": "73", "url": "https://min.wikipedia.org/wiki?curid=327044", "title": "Perang api", "text": " Perang api atau Perang bobok adalah sebuah ritual yang dilaksanakan sebelum perayaan Nyepi. Tradisi ini berasal dari Lombok, Nusa Tenggara Barat. . Sebelum Hari Raya Nyepi, warga Hindu di Lombok memiliki tradisi yaitu Perang Api \nMakna tradisi.\nMakna dari perang api adalah untuk mengusir wabah penyakit yang dibawa oleh \"Butha kala\" atau roh-roh jahat yang bersemayam di muka bumi dan menggangu kehidupan manusia, selain itu makna dari tradisi ini berubah menjadi pembersihan diri dari unsur-unsur jahat dan malapetaka sebelum melaksanakan tapa brata penyepian. Pelaksanaan dari tradisi ini sendiri dilaksanakan ketika waktu sudah sore ketika dua kelompok pemuda saling berhadapan dan memulai \"perang\" menggunakan alat yang dinamakan \"bobok\" (daun kelapa yang dikeringkan)."}
{"id": "327049", "revid": "7250", "url": "https://min.wikipedia.org/wiki?curid=327049", "title": "Urang Krui", "text": "Urang krui adolah subetnik dalam masyarakaik Lampung nan mauni daerah pasisa barat Lampung. Mandiami Kacamatan Krui, Sanggi, jo Kotajawa. Daerah ko juo babateh jo Provinsi Bengkulu. Urang Krui menempati wilayah Kabupaten Pesisir Barat nan maliputi babarapo kecamatan. Kecamatan itu diantaronyo, Kecamatan pasisia utara, pasisia tangah, Pasisia Salatan, Way Krui, jo Krui Selatan.\nBahaso.\nDi satiok sub etnik nan ado di Lampung tok-tiok suku bangso manggunoan bahasonyo surang. Suku bangso nan ado di Lampung diantaronyo Sukau, Krui, Abung, Sungkai, Mesuji, Belalau, Komereng Ilir, Pubian, jo Semende. Tiok tiok kalompok etnik itu mampunyoi bahaso surang, ado pun nama bahaso sasuai jo namo kalompok etnik. Dibandiangan jo bahaso nan lain, bahaso Krui marupuoan bahaso nan labiah saketek panuturnyo jo wilayah pasebarannyo.\nBahaso Krui manjadi bahaso utamo dalam masyarakat Krui, bahaso Krui digunoan hampia saluruh aspek kahidupan.\nSistem perladangan dan pengelolaan hutan.\nSistem perladangan nan dilakukan masyarakaik Krui yaitu maolah hutan. Hutan ditanam jo macam-macam tumbuhan, ubi kayu, ubi jala, padi ladang, patai, rambutan, durian, pepayo, nan hasianyo indak untuak dimakan sajo tapi juo di jua ka pasa. Masyarakaik adaik mambedaan ado duo tipe lahan hutan, yaitu pulan tuha (hutan primer) jo pulan ngura (hutan sekunder). Pulan tuha biasonyo diutamoan kutiko petani manaruko lahan baru, hal iko disabab an dek rancak kualitas tanahnyo, dianggok mampunyoi tinkek kasuburan nan rancak.\nPakaian adat.\nMasyarakaik Lampung tanami jo hasia kain tenunan tradisional (tapis) nan motifnyo rancak. Pado maso lalu kain tapis hanyo digunoan untuak acara adaik sajo, "}
{"id": "327050", "revid": "12718", "url": "https://min.wikipedia.org/wiki?curid=327050", "title": "Suanggi", "text": "Suanggi atau swanggi dalam Kamus Besar Bahasa Indonesia (KBBI) diaratian sababagai hantu nan jaek atau buruang-buruang antu, jo pulo disabuik dukun nan bakarajo jo patolongan urang aluih atau juo disabuik makluk aluih. Panamoan Suanggi disabuik juo jo namo Cuwig di Raja Ampat.\nSuanggi dalam pamahaman Suku di Halmahera, Suku Tobelo adolah jinih roh aluih nan suko masuak ka dalam rumah urang nan sadang lalok jo mamakan jantuang manusia tarutamo anak-anak. Suanggi daapek diaraatian jo jiwa, nyawa, atau roh nan indak bisa dicaliak, tapi coitu inyo mampunyoi kakuatan nan gadang yang bisa bapanguruah ka iduik manusia.\nDi Papua, tapeknyo di Yapen Utara jo Yapen Barat, Suanggi disabuik jo sabutan Nyata di Yapen Utara jo Hinata di Yapen Barat. Masyarakaik di situ manyabuik Suanggi babantuak sarupo sarupo bola api jo dapek tabang. \nMasyarakaik di Maluku Barat Daya manyabuikk Pulau Maupora sabagai Pulau Suanggi atawa pula pamuja dubilih. Namo lain dari pulau ketek iko pulo acok disabuik jo pulau ketek iiko sabagai Pulau Batu Timbul (bahaso satampek Watupalpiali) dek karano bantuaknyo nan sarupo batu karang nan muncual di tangah lauik. Pulau Suanggi dalam pandangan ilimu goik adolah istana gadang nan mewah nan tadiri dari tigo bagian, yakni bagian muko untuak tampek pasidangan jo bagian tangah tampek rajo mampimpin rundiang jo bagian balakang tampek pambantaian jo dapua tampek mamasak.\nPulau iko juo disabuik-sabuik mampunyoi batu babantuak meja pasabaahan (altar) darah para korban Suanggi untuak para panguni alam goik. Ado pulu masyarakaik nan manyaburk banamoJopie Dahoklory, jiko ado warga satampek nan sadang saki kirtis, arwah urang tu alah dijapui jo kapa khusus nan dijagi dek sampan-sampan ketek jo anak lanun Kapa barupo ruah-ruah inyiak moyang ataupun Suanggi-Suanggi dari Pulau Maupora.\nAsa mulo.\nSuanggi indak anyo tanamo di Papua sajo, tapi juo di babarapo Wilayah Timur sarupo Maluku jo Nusa Tenggara Timur, Bisa dikecek an dipicayo dek masyarakaik Timur. Cerita tantang asa mulo Suanggi di Nusa Tenggara Timur bamulo dari saurang amai-amai.\nCarito Suanggi nan paliang fenomenal di masyarakai adolah saurang nenek nan manyimpan banyak iri dengki dalam atinyo. Konon iri dengkinyo tasabuik pado sado urang di masyarakaik. Karano raso iri dengki tu amai tu pai ka rimbo untuak manyambah kapado batang kayu gadang di rimbo tu. Inyo manyambah jo basamedi salamo 40 ari. \nSalamo 40 ari tu, pado ari ka ampek puluahnyo inyo mandapek an bisiakan untuak manyuruah pulang jo mulai malakuan ilimu nan alah didapek. Namun, salapeh ilimu tu nyo pakai, amai tu malah mati. Masyarakaik nan manamuan mayiknyo kudian maagiah namo Suanggi. Dipicayo arawah amai tu bagantayangan mancari korban. \nManuruik caroyo lain dari Maluku, tapeknyo di daerah Tobelo, Kabupaten di Kepulauan Halmahera juo mancaritian ujuik Suanggi sarupo padusi rancak. Suanggi ko biaso e suko mangaduah laki-laki nan mantiak. Inyo manggoda laki-laki tu untuak bahubungan badan, salapeh tu laki-laki tu dimakannyo.\nCiri-ciri.\nSuanggi sabananyo adolah manusia nan punyo ilimu hitam. Suanggi samo jo manusia lain nan iduik di tangah-tangah masyarakat. Suanggi puniduik babaua jo masyarakaik, walau ado juo suanggi nan manatok di rimbo.\nCiri-ciri Suanggi sulik dicaliak jo kasat mato. Suanggi ko banyaknyo kalua di malam ari. Biasonyo warga nan mancaliak suanggi mangecek an kalau suanggi ko mampunyoi ciri-ciri mato manyali, babeda jo mato urang biaso. Ado pulo nan mangecek an bilo tacium baun binatang kuskus, itu aratinyo ado Suanggi barado dalam jarak dakek.\nAksi Suanggi umumnyo banyak jo mambunuah urang. Bahkan untuak iko ado pulo Suanggi nan minta bayaran. Bisa barupu pitih atau pun piriang gantuang yang punyo ilimu tu. Kini ko di Kabupaten Kepulauan Yapen ado babarapo daerah nan masih takuik urang bakunjuang ka situ. Dek karano ilimu ilmu Suanggi nan masih kuaik jo dipunyoi dek warga yaitu i di Poom, Ansus, Woy jo Marau.\nIlimu Suanggi.\nIlimu Suanggi lazim digunoan sarupo santet. Jikok santet babantuak kiriman nan dikirim dek urang nan punyo niaik jaek malalui media tatantu, lain halnyo jo suanggi. Pambarian paragiah buruak dilakuan dek urang nan alah tapangaruah dek kakuatan buruak. \nSuanggi biasonyo malakuan aksinyo di malam ari. Konon kutiko Suanggi nio mambunuah urang, hanyo jo manggunoan matra jo baco-bacoan sajo atau inyo bisa barubah sarupo bayangan tu pai ka rumah korban. Biasonyo urang nan dikanaian ko akan sakik babarapo ari kudian, sakiknyo dek hal nan indak wajar. \nUbek sacaro medis biasonyo indak biasonyo indak bisa mangatahui sumber panyakiknyo, Mayik korban pulo manjadi santapan bagi suanggi, indak lain untuak manambah ilimunyo. Biasonyo Suanggi makan isi paruik korban jo sabagainyo.\nSupayo dapek manjadi Suanggi, uran nan nio manuntuik aruih baraja ka urang nan punyo Suanggi. Ujian untuak manjadi Suanggi barupo dibunuah dek Suanggi, urang nan manuntuik haruih dapek iduik baliak jo ilimu yang alah dipalajari. Caro lainnyo jo kanai mantra dek daun Suanggi. Suangi marupuan namo tanaman, dek mato urang biaso bantuaknyo sarupo daun ubi atau daun pisang. Dalam mato Suanggi daun pisang tu marupoan daun Suanggi. Jikok masuak dalam tubuah, urang nan makan daun suanggi tu dapek kanai panyakin nan indak bisa cegak atau urang nan kanai alah bisa dikecekan sabagai Suanggi tu sandiri.\nKorban isu.\nWalapun jaman alah barubah, tapi praktik pambunuhana jo stigma Suanggi masih ditamuan. Salah satunyo di Desa Sidabui, Kabupaten Alir, Nusa Tenggara Timur. Sambilan urang dibunuah dek saurang pria nan banamo Yonas. Inyo mambunuah korban tu dek dugaan alah mangirim suanggi ka kapalo desa Sidabui. Disabuik Yonas sambilan urang nan masih dalam satu kaluarga itu mangirim Suanggi nan babantuak kalilawa. Akibaik Suanggi nan dikirim dek korban manyabab an korban munta darah. Walau isu Suanggi ko masih alun jaleh kabanarannyo alah manimbuan sabanyak 9 korban.\nPanulak.\nBeberapa informasi menyebutkan bahwa Suanggi memiliki beberapa pantangan, yakni jerut purut, ikan poro babi, dan coral laut. Jika Suanggi dihadapkan dengan benda-benda tersebut, Suanggi akan menjadi beringas dan jahat.\nDiangkek jadi film.\nKisah Suanggi ko diangkek manjadi film fek Rumah produksi Putra Tidore. Film ko marupoan film partamo yang di produksi dek rumah produksi ko. Film ko diparanan dek Doly Martin, Baby Sexyola, Della Puspita, Yati. Film ko disutradari dek sutradara Amir Gumay jo produser Ade Muhammad Nur. Film berdurasi 90 minik ko tayang pado taun 2016.\nPasal pidana atas praktik ilimu hitam.\nPanja KUHP DPR manyutujui pasal nan mangatua urang nan manyatoan dirinyo punyo ilimu itam untuak malakuan tindakan buruak. Pasal tu pulo tanamo jo pasal santet. Jiko tabukti, uran nan manggunoan ilimu itam bisa kanai pidana 5 taun pinjaro. \nBarikuik bunyi pasal 295 KUHP Buku II Bab V tantang tinda pidana taadok kataratikan umum.\n\"\"Satiok urang nan manyatoan dirinyo mampunyoi kakuatan goik, maagiah tahu, maagia harapan, mambasoan jo manantuan bantuan jasa ka urang lain bahwa karano karajonyo dapek manimbuan panyakik, kamatian, pandaritaan mental, jo fisik sasaurang dapek dipidana limo taun pinjaro atau dikanan denda paliang banyak sanilai kategori IV\".\""}
{"id": "327051", "revid": "12718", "url": "https://min.wikipedia.org/wiki?curid=327051", "title": "Pompa panas bumi", "text": "Pompa panas bumi (GHP) atau tanah sumber pompa panas (GSHP) nan labiah di kanal sabagai geoexchange, earth-coupled, earth energy systems adolah pompa nan digunoan untuak mamanfaatkan suhu bumi untuak mamanasan atau mandinginan bangunan nan karajonyo sabagai \"reservoir\" panas. Walaupun suhu di ateh tanah dapek barubah tiok saat, subu bumi di 10 kaki ka bawah adolah konsisten yaitu antaro 50\u00b0F sampai 60\u00b0F. Tadapek pabedaan untuak sabagian gadang wilayah Amerika Sarikat, dimano saat musim dingin suhu tanahnyo labiah hangat dari suhu udaro dan labiah dingin daripado udaro di musim angek. Jadi, karajo pompa angek geotermal ko adolah mamindahan angek dari tanah (atau aia) ka dalam bangunan waktu musim dingin, dan mambalikan suhu tasabuik saat musim angek. Dalam hal iko, manggunoan bumi satiok saat, tanpa henti, sabagai sumber angek (di musim dingin) atau heat sink (di musim angek). Sistem iko manggunokan tanah untuak efisiensi jo mangurangi biaya operasional sistem pemanas jo pandingin, sarato dapek dikombinasikan pulo jo angek matahari untuak mambantuak sistem geosolar sahinggo efisiensinyo manjadi labiah gadang. \nEnergi panas bumi mamiliki kelebihan dibandingkan energi lain karano dapek dimanfaatkan pado rentang suhu nan lueh (dari suhu nan ketek sampai paliang gadang), sarato volume nan randah. Panas bumi ko dapek dimanfaatkan untuak tenaga listrik, pamanasan langsuang untuak proses industri, perumahan, pandinginan jo pamanasan untuak rumah dengan maanfaatkan teknologi pompa panas. \nSijarah.\nKonsep pompa panas iko dikenalkan dek Lord Kelvin tahun 1852. Akhir 1940-an, Robert C. Webber manamuan ruang bawah tanah jo baeksperimen dengan \"freezer\"nyo. Proyek patamo nan sukses dipasang adolah di Gaduang Persemakmuran (Portland, Oregon) pado tahun 1948, nan kini alah ditetapkan sabagai Landmark Teknik Mesin Sejarah Nasional oleh ASME. Sistem iko jugo berkembang di Swedia pado 1970-an sarato mandominasi pasar sampai pangambangan polibutilena pipa pado 1979, sahinggo mambuek sistem loop tertutup manjadi layak sacaro ekonomi. \nTahun 2004, labiah dari satu juta unit nan tapasang manggunoan kapasitas termal 12GW. Satiok tahun, tadapek sakita 80.000 unit nan dipasang di Amerika Serikat (energi iko digunoan di sado negara bagian AS nan baguno untuak pertumbuhan jo penghematan pasar jangka pendek) dan 27.000 di Swedia. \nSistem pertukaran panas.\nPertukaran angek dapek dilihat dari suhu luar ruangan atau musim nan sadang tajadi. Jika musim dingin, mako angek dari sumber akan dipindahannyo ka bangunan. Pompa angek sumber tanah manggunoan lapisan karak bumi untuak manjadi sumber panas, sahinggo suhu di atehnyo dapek baganti sacaro musiman. Pado musim angek, proses iko dibaliak manjadi suhu angek nan ado di bangunan dipindahan baliak ka tanah untuak manyaimbangan suhunyo. Pamindahan suhu iko dengan perbedaan temperatur antara bawah tanah di kedalaman 3-100 meter nan konstan sarato indak barubah sapanjang tahun yaitu 10\u00b0C, jo temperatur di permukaan bumi. Untuak mandapekan pamanasan atau pandinginan tasabuik, mako ditanam pipa nan barisi cairan yang mambawa udara dingin jo angek (\"refrigerant\"). Cara karajo iko mirip jo karajo \"air conditioner\" (AC) ataupun pandingin pado kulkas, dimano pompa mandorong udara angek masuak ka dalam tanah malalui pipa, sambil mandorong udara dingin kalua dari tanah, dan sebaliknya. \nPompa angek sumber tanah ko manggunoan penukar angek nan basantuhan langsuang jo tanah atau aia tanah untuak maekstraksi atau mambuang angek. Komponen iko manyumbang saparlimo sampai satangah dari totoal biaya sistem, sahinggo manjadikan inyo bagian nan paliang rumit untuak diperbaiki atau diganti. Untuak komponen iko diharuskan batua untuak mamastian kinerja jangka panajng, karano efisiensi energi sistem maningkat sakita 4% untuak satiok derajat Celcius dengan ukuran nan batua. Desain nan salah dapek mangakibatkan sistem manajdi beku satalah babarapo tahun atau kinerja sistem nan manjadi indak efisien. \nPotensi energi panas bumi Indonesia.\nManuruik data Badan Geologi, Kementerian ESDM manunjukan bahwa tadapek 276 lokasi potensi panas bumi nan ado di Indonesia. Lokasi tasabuik barado di beberapo titik, yaitu di Sumatra tadapek 86 titik, di Jawa 71 lokasi, di Kalimantan 8 lokasi, Sulawesi 55 lokasi, Bali dan Nusa Tenggara 27 lokasi, Maluku 26 lokasi, dan di Papua 3 lokasi dengan kasaluruhan total potensi angek bumi mancapai 29,038 MW. Dari total 276 lokasi tasabuik, sabagian gadang (149 lokasi) baru dalam tahap survei awal, dan 22 lokasi dalam tahap eksplorasi awal. 90 lokasi dalam tahap eksplorasi detail dan lokasi nan siap untuak eksplorasi hanyolah 8 lokasi. Namun, sabagian gadang daerah tasabuik barado di daerah terpencil dan mampunyoi skala nan ketek. Dari data iko, paralu bana usaho untuak maningkekan status eksplorasi sampai siap dieksplorasi. \nSistem panas bumi nan ado di Indonesia ko pado umumnyo marupoan sistem hidrothermal nan mampunyoi temperatur nan tinggi (&gt; 225\u00b0C) dan hanyo babarapo se nan mampunyoi sistem nan sadang (125-225\u00b0C). Untuak fluida panas bum nan batemperatur gadang, biasonyo dimanfaatkan untuak Pembangkit Listrik Tenaga Panas (PLTP), namun karano pakambangan teknologi saat iko, fluida panas bumi nan batemperatur sadang pun bisa dimanfaatkan untuk PLTP, namun untuak skala ketek jo kapasitas tapasang hingga 5MW. \nDampak lingkungan.\nDampak lingkungan dari penggunaan panas bumi dapek barasa dari produksi emisi gas rumah kaca, bahan kimia baracun, dampak panggunoan aia, sarato panggunoan pamanfaatan lahan. \nEmisi gas rumah kaca.\nFluida nandiambiak dari dalam bumi manganduang campuran gas, diantaronyo karbondioksida (CO2), metana (CH4), hidrogen sulfida (H2S), jo amonia (NH3). Gas-gas iko jikok ikuik lapeh ka udara wakatu proses pemanfaatannyo, mako akan manjadi pamicu tajadinyo hujan asam. Mananggulangi hal iko, pamanfaatan teknologi yaitu \"close-loop\" dapek mangurangi emisi gas rumah kaca ka atmosfer. \nBahan kimia beracun.\nCairan nan diambiak dari dalam paruik bumi manganduang material nan baracun, mode arsenik, boron, merkuri, jo bahan-bahan kimia. Bahan iko kalua dari cairan pado saat aia barubah manjadi dingin dan dapek manimbulan bahayo yaitu pencemaran aia tanah ataupun pancamaran tanah. Mananggulangi hal iko, bisa dilakukan dengan mamasukan kambali sisa fluida panas bumi ka dalam tanah sahinggo bahan-bahan baracun tasabuik indak marusak lingkungan. \nDampak panggunoan aia.\nPanggunoan aia dalam panggunoan panas bumi iko sangat penting karano aia baguno untuak pandinginan jo er-injeksi. Panggunoan aia untuak PLTP sajo adolah 6.500-15.000 liter untuak satiok MWh. Volume panggunoan aia nan dibutuhan tasabuik tagantuang dari jinih jo daya atau kapasitas pembangkit. Jika dipakai terlalu berlebihan, mako akan tajadi kompetisi pamanfaatan aia permukaan atau dampak panurunan volume aia tanah. \nPemanfaatan lahan.\nLueh lahan nan dibutuhan jo PLTP sangat gadang. Hal iko dapek dicaliak dari PLTP paliang gadang di dunia yaitu Geyser nan manampati tanah dengan lueh 76 km persegi. Salain itu, PLTP biasonyo barado di kawasan nan sensitif sacaro ekologis, karano itu wajib untuak marancang pamanfaatan lahan sahinggo indak manggunoan lahan nan gadang di kawasan hutan pado wakatu konstruksi dan eksplorasi. "}
{"id": "327054", "revid": "51", "url": "https://min.wikipedia.org/wiki?curid=327054", "title": "Gunuang Sangay", "text": "Gunuang Sangay (disabuik pulo sabagai Macas, Sanagay, atau Sangai) marupoan gunuang api aktif di Provinsi Morona Santiago, Ekuador, Amerika Selatan. Gunuang ko marupoan gunuang api paliang aktif di Ekuador, maskipun hanyo malatuih tigo kali dalam sijarah, dek karano letusan nan dimulai pado taun 1934 masih balangsuang. Gunung ko aktif taruih salamo 94 tahun. Aktivitas erupsi awal ditamuan pado tahun 1628. Aktivitas erupsi sacaro bakalanjuikan tacataik dari tahun 1728 sampai 1916 jo taun 1934 sampai kini. Katinggian gunung ko 5.230 meter.\nDek lataknyo nan tasuruak, gunuang Sangay jadi tampek komunitas biologis fauna barupo tapir gunuang, berang-berang raksasa, buruang Andes, jo lain sabagainyo. Sajak taun 1983, komunitas ekologisnyo alah dilindungi sabagai bagian dari Taman Nasional Sangay. Sajak 1983, komunitas ekologisnyo alah dilindungi sabagian dek Taman Nasional Sangay. Walaupun pandakian ka gunuang sulik dek cuaca buruak, banjir di sungai, sarato material-material nan jatuah, tacataik pandaki patamo nan dapek mandaki gunuang tu nan banamo Robert T. Moore pado taun 1929.\nGeologi.\nGunuang Sangay barasa dari proses vulkanik nan takaik jo subduksi Lempeng Nazca di bawah Lempeng Amerika Selatan di Palung laut Peru-Chili. Gunuang Sangay talatak di ateh lempengan tektonik seismogenik nan talatak sakitar 130 km (80 mil) di bawah Sabancaya. Dek baitu manggambaran pabedaan karakter terestrial antaro batuan samudera nan miriang, antaro batuan nan labiah tuo di Ekuador jo Peru (labiah dari 32 juta tahun), jo batuan nan labiah mudo di Ekuador utara jo Kolombia (baumua kurang dari 22 juta tahun). Batuan selatan nan labiah tuo jauah labiah lambek daripado batu utara, dek akrano aktivitas vulkanik nan labiah lambek.\nGunuang ko bakambang dalam tigo fase nan babeda. Fase patamo gunuang tabantuak antaro 500.000 jo 250.000 taun nan lalu, nan dibuktian dek lueh panyebaran material ka bagian timur sakitar 4.000 m (13.120 kaki). Fase patamo ditandoi jo punggungan sekunder nan badiameter sakitar 15-16 km (9-10 mil) jo kamiriangan 2 inggo 3 km ka tenggara. Panggalian siso-siso material gunuang manunjuakan basonyo sabagian gadang gunuang alah runtuah, materialnyo hancua jo jatuah ka hutan di dataran randah dakek gunuang, sarato tapi-tapi kawah gunuang hancua pulo. Tadapek blok sataba 400 m nan marupoan bagian nan dilindungi dari fase awal gunuang Sangay. Blok tu tadiri dari batu bata, minyak piroklastik, jo lava. Asam-asam sekitar 60% dosis silikon mandominasi aliran ko, tapi andesit murni dapek pulo ditamuan.\nFase kaduo gunuang Sangay tabantuak sasudah runtuahnyo bagian-bagian di fase patamo sakitar 100.000 jo 50.000 taun nan lalu. Siso-siso struktur gunuang fase kaduo ko talatak di bagian salatan jo timur dari karuntuhannyo nan patamo sarato tadapek pulo siso-sisonyo di bagian barat jo utara. Puncak gunuang Sangay di fase kaduo ko mamanjang dari timur ka barat sarupo puncak di fase patamo. Namun puncak tu mangalami karuntuhan nan mambuek longsoran puing-puing inggo panjangnyo longsoran 20 km (12 mil) jo leba 5 km (3 mil).\nManuruik laporan, gunuang Sangay patamo kali malatuih pado taun 1528 nan abunyo sampai ka Riobamba nan talatak 50 km (31 mil) barat laut Sangay sarato cukuik parah manutuik padang rumpuik jo mambuek taranak warga kalaparan. Sasudah itu gunuang Sangay malatuih baliak pado taun 1728, 1934 inggo tetap aktif di taun-taun salanjuiknyo. Erupsi di gunuang Sangay manunjuakan aktivitas strombolian nan mangasilan abu, aliran lava, aliran piroklastik jo lahar. Sadolah letusan dari gunuang ko punyo \"Volcanic Explosivity Index\" (VEI) 3. Gunuan Sangay talatak di daerah nan tasuruak nan indak bapanghuni, sarato akses kasinan sulik dek kaadaan erupsi nan taruih manaruih.\nPado bulan Agustus 2018, pariode intensitas nan digambaran dek staf dari Taman Nasional Sangay, gunuang Sangay mangasilan abu haluih inggo 2,5 km di ateh tapi kawah, jo aliran lava sarato aliran piroklastik di lereang timur jo selatan. Sedimentasi atipikal nan tabuek dari material vulkanik diamati pado patamuan Sungai Upano jo anak sungainyo, Sungai Volcan, 23 km tenggara dari puncak. Pado Desember 2018, aktivitas manurun, tapi diintensifan baliak pado 7 Mei 2019.\nEkologi.\nGunuang Sangay marupoan gunuang api aktif nan talatak di dalam Taman Nasional Sangay. Salain itu gunuang ko tadaftar sabagai Situs Warisan Dunia UNESCO sajak taun 1983. Kawasan sakitar gunuang dibatasi untuak aktivitas manusia nan intens supayo tetap tajago ekologinyo nan murni. Salain itu gunuang Sangay manjadi tuan rumah bagi sabuah bioma mulai dari gletser alpine di puncak gunuang inggo hitan tropis di sisi gunuang. Ekosistem paiang subur talatak di bagian nan labiah basah dari lereang timur gunuang.\nTingkek paliang tinggi dibawah garis salju didominasi dek \"lichen\" jo \"bryophytes.\" Di bawah itu tadapek zona pohon ketek jo samak-samak nan bakambang manjadi hutan pagunuangan tarutamo di lambah barat jo di lereang timur nan dialiri irigasi nan elok di bawah 3.750 m (12.303 kaki). Tinggi pohon nan bakambang di gunuang Sangay mulai dari 5 m (16 kaki) inggo 12 m (39 kaki). Salain itu tadapek pulo hutan hujan subtropis nan suhunyo antaro 18 - 24\u00b0 C (64 - 75\u00b0 F) sarato curah hujan inggo 500 cm (196,9 in).\nDi katinggian tatinggi gunuang tadapek pulo tapir gunuang nann tarancam punah (\"Tapirus pinchaque\"), puma (\"Puma concolor\"), marmut (\"Cavia porcellus\"), jo sarigalo (\"Lycalopex culpaeus\"). Turun saketek ka bawahnyo tadapek beruang bakacomato (\"Tremarctos ornatus\"), jaguar (\"Panthera onca\"), macan tutul kurcaci (\"Leopardus pardalis\"), kuciang tutul (\"Leopardus wiedii\"), rusa ikua putiah (\"Odocoileus virginianus\"), rusa brokat (\"Mazama sp.\"), rusa utara ketek (\"Pudu mephistophiles\"), jo berang-berang raksasa nan tarancam punah (\"Pteronura brasiliensis\"). Spesies buruangnan umum di daerah ko adolah condor Andean (\"Vultur gryphus\"), Andes (\"Rupicola peruvianus\"), buruang kolibri raksasa (\"Patagona gigas\"), itiak torrent (\"Merganetta armata\"), buruang hering (\"Sarcoramphus papa\"),jo buruang layang-layang (Elanoides forficatus).\nPandakian.\nPado taun 1929 Robert T. Moore marupoan urang patamo nan bisa mandaki gunuang Sangay sabalun gunuang malatuih pado taun 1934. Sasudah tu kaadaan gunuang indak mamungkinan untuak didakii dek kaakifan gunuang sarato material-material gunuang nan jatuah. Salain itu gunuang Sangay talatak di daerah nan tasuruak jo jalan nan sulik diakses, ditambah periode hujannyo nan dareh dapek membuek banjir sungai jo mambuek longsor. \nSasudah itu, \"Instituto Ecuatoriano Forestal y de Naturales Area\" nan mampatahanan kantuanyo di kawasan sakitar gunuang mamfasilitasi kagiatan pandakian ka gunuang Sangay. Disadioan pamandu lokal jo kamar nan bisa disewaan ka pangunjuang. Pandakian mambutuhan wakatu 7 sampai 10 hari. Kondisi gunuang biasonyo sangaik basah jo bakabuik nan dapek maambek jarak pandang salamo pandakian."}
{"id": "327056", "revid": "12718", "url": "https://min.wikipedia.org/wiki?curid=327056", "title": "Urang Cino Han", "text": "Urang Cino Han, Hanzu, atau urang Han, (; ; or ), adolah suatu kalompok etnis jo bangso Asia Timua nan marupoan panduduak asali Cino. Kalompok etnis iko adalah nan tagadang di dunia, mancapai labiah kurang 18% dari populasi dunia. Dipakiroan kini lai ado 1,3 milyar urang Cino Han, nan sabagian gadang tingga di Cino Daratan (kiro-kiro 91,6% dari populasinyo). Di Taiwan, urang Cino Han mambantuak 95% dari populasinyo. Urang bakaturunan Cino Han mancapai sakita 75% dari total populasi Singapura.\nUrang Cino Han mangaku baso asa niniak muyangnyo iolah dari \"Huaxia\", suatu pasakutuan kalompok suku-suku patani nan iduik manatap di pasisia Sungai Kuniang (\"Huang He\"). Istilah \"Huaxia\" bapakai untuak manggambaan pasakutuan suku-suku patani Hua jo Xia pado maso Neolitikum nan manatap di Dataran Tangah, yaitu sakita bagian tangah jo ilia dari aliaran Sungai Kuniang di utara Cino. Kaduo suku itulah nan diakui sabagai niniak muyang dari urang Cino Han moderen nan kudian maasiakan kabudayaan Cino. Salain itu, istilah \"Huaxia\" (arati harafiah: \"urang Xia nan beradab\") bapakai sacaro kusuih untuak manyabuik kalompok-kalompok etnis nan dianggap beradab, untuak mambedoan jo kalompok-kalompok lain nan dianggap urang barbar nan bamukim di sakitanyo.\nDinasti Han dianggap sabagai salah satu era gadang partamo dalam sajarah Cino, dek karano manjadian Cino sabagai kakuatan regional utamo di Asia Timur jo banyak mampangaruahi nagara-nagara tatanggonyo, bahkan sampai manyaingi Kakaisaran Romawi dalam ukuaran populasi jo laweh geografisnyo. Gensi jo kaunggualan Dinasti Han mampangaruahi banyak kalompok \"Huaxia\" kuno untuak muloi manyabuik dirinyo surang sabagai \"Urang Han\". Urang-urang Cino Han sajak itu manjadian namo dinasti iko sabagai namo etnisnyo, sarato uruf nan inyo pakai dinamoan juo \"uruf Han\"."}
{"id": "327057", "revid": "55", "url": "https://min.wikipedia.org/wiki?curid=327057", "title": "Urang Han", "text": ""}
{"id": "327059", "revid": "55", "url": "https://min.wikipedia.org/wiki?curid=327059", "title": "Cino Han", "text": ""}
{"id": "327060", "revid": "55", "url": "https://min.wikipedia.org/wiki?curid=327060", "title": "Han", "text": ""}
{"id": "327061", "revid": "55", "url": "https://min.wikipedia.org/wiki?curid=327061", "title": "Banso Han", "text": ""}
{"id": "327062", "revid": "55", "url": "https://min.wikipedia.org/wiki?curid=327062", "title": "Bangso Han", "text": ""}
{"id": "327065", "revid": "6658", "url": "https://min.wikipedia.org/wiki?curid=327065", "title": "Mikrogenerasi", "text": "Mikrogenerasi adolah produksi listrik manggunoan sumber energi terbarukan (energi alternaltif) untuak kabutuhan listrik."}
{"id": "327068", "revid": "12718", "url": "https://min.wikipedia.org/wiki?curid=327068", "title": "Taman Nasional Glacier", "text": "&lt;mapframe latitude=\"43.197167\" longitude=\"-114.697266\" zoom=\"2\" width=\"291\" height=\"142\" align=\"right\"&gt;{\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n -116.89453125000001,\n 43.83452678223684\n ]\n}&lt;/mapframe&gt;\nTaman Nasional Glacier adolah salah ciek kawasan taman nasional nan barado di negara Amerika Serikat. Taman nasional ko tapeknyo barado di negara bagian Montana di subalah baraik laut Amerika Serikat. Taman nasional iko babatehan jo propinsi Alberta nan barado di negara Kanada. Kawasan taman nasional ko dilalui dek dereran pagunuangan Rocky. Luweh taman nasional ko kiro-kiro sakitar 1.000.000 hektar atau 4.000 kilometer persegi. \nSijarah.\nKawasan taman nasional glacier ko paratamo kali nyo di huni dek panduduak asli Amerika. Panduduak tasabuik tadiri dari babbarapo kalompok suku nan banamo Flathead, Shoshone jo Cheyenne. Pado abiak ka 18, datanglah pandatang dari para panjalajah eropa nan manguasai lahan-lahan di kawasan taman nasional ko. Pado taun 1895, kalompok panjalajah eropa tadi nan banamo kalompok blackfeet manyarahan tanah nan tadiri dari babarapo wilayah pagunuangan ka pado pamarintah nan bakuaso katiko itu. Akhianyo pado tanggal 11 Mei 1910, pamarintah satampek manatapkan kawasan iko manjadi taman nasional. Sasudah di tatapkan jadi taman nasional pamarintah mulai mambangun tampek-tampek panginapan sarato jo akses atau jalan nan rancak manuju kasinan tamsuak jalua kereta api. Pado taun 1932 pangarajoan tasabuik alah salasai sahinggo urang dapek bakunjuang ka pusek taman nasional tasabuik. \nBantangan alam.\nTaman nasional glacier ko babateh juo jo taman nasional nan barado di negara Kanada yaitunyo taman nasional danau waterton, salain itu babateh pulo jo hutan flathed. Di dalam kawasa taman nasional ko salain tadapek deretan-deretan pagunuangan, tadapek pulo babarapo danau jo batang aia nyo sarato jo hutan-hutanyo. Di kawasan ko tadapek puluahan danau gadang dan ado sakitar 300 danau-danau ketek. Danau-danau ketek ko kabanyakan tabantuak dari aia es pagunuangan nan mancayia. Danau nan paliang gadang di kawasan taman nasional ko iolah danau McDonald. Danau ko punyo panjang sakitar 15 km. Danau-danau nan barado di kawasan taman nasional ko rato-rato ba suhu dingin, suhu-suhu ai danau tasabuik jarang nan diateh 10 derajat celcius sapanjang taun. Taman nasional glacier ko mampunyoi banyak aia tajun, ado sakitar 200 aia tajun di saluruah kawasan taman nasional ko. Ado dua buah aia tajun nan gadang di kawasan ko. Aia tajun tasabuik banamo aia tajun McDonald nan barado di daerah Two Medicine jo aia tajun Swiftcurrent nan barado di daerah Many glacier. Aia tajun Swiftcurrent iko marupoan aia tajun nan murah untuak manuju ka sinan jo di tambah lai adonyo panginapan disakitaran aia tajun untuak pangunjuang nan datang. Salain aia tajun nan gadang, ado pulo aia tajun nan tinggi di taman nasional ko. Aia tajun tasabuik banamo aia tajun bird woman. Aia tajun ko tinggi nyo sakitar 150 meter nan aia nyo barasa dari gunuang oberlin. \nTumbuahan jo binatang.\nTaman nasional glacier ko disabuik juo namo lainyo jo mahkota ekosistem dunia. Hampia rato-rato kawasan taman nasional ko masih babantuak hutan rimbo gadang. Salain itu, tumbuahan jo binatang nan ado di sinan alah ado samanjak kawasan taman nasional ko di jalajahi dek panjalajah dari eropa.\nTumbuahan.\nTaman nasional ko punyo saribu labiah jinih tumbuah-tumbuahan. Tadapek banyak jinih batang kayu-kayu nan tumbuah. Sarupo batang kayu cemara, batang pinus nan masiang-masiang punyo banyak jinih nyo. babarapo tumbuahan sarupo batang cottonwood jo batang kayu aspen adolah jinih batnag kayu nan paliang acok baganti daun. Batang kayu ko banyak tumbuah di sakitaran sungai-sungai jo danau-danau. Di lambah-lambah atau lereng gunuang tadapek pulo padang rumpuik. Padang rumpuik ko hanyo dapek tumbuah salamo tigo bulan, karano daerah tasabuik acok di tutuik dek salju. Tumbuahan nan banamo Beargrass nan tumbuah di taman nasional ko marupon jinih dari tumbuahan bungo nan punyo batang nan tinggi. Tumbuahan bungo ko tumbuah di sakitaran tanah nan lambok, biasonyo bungo nyo ko tumbuah pado bulan Juli jo Agustus. Salain tu bungo-bungo nan lain nan tumbuah disiko antaro lain adolah bungo monyet, lily gletser, fireweed, balsamroot, jo bungo kuas Indian. Disapanjang lambah danau McDonal banyak tadapek batang cemara, pinus sarato jo padang rumpuik.\nBinatang.\nTaman nasional ko manjadi banyak tampek iduk dek binatang sarupo baruang, kabau gadang, srigala, kambiang gunuang, domba bighorn, ruso, ruso gadang, rusa baikua putiah, jo kuciang hutan. Salain itu tadapek pulo barang-barang sungai, landak, babarapo spesies marmut, jo spesies kalelawa. Untuak jinih baruang, tadapek banyak jinih buruang nan manjadian taman nasional ko tampek tingganyo. Diantaronyo adolah alang, alang ameh, bangau, bangau biru gadang, angso kanada, buruang hantu, buruang pelatuk, buruang pipik kamerahan. Buruang pelatuk banyak di tamui di hutan-hutan labek nan barado di lereng-lereng gunuang, sadangkan untuak buruang pipik merah adolah buruang pipik nan paliang banyak di tamuan di kawasan taman nasional ko. Binatang reptil nan iduik di kawasan taman nasional ko diantaro nyo adolah jinih ula, salah ciek nyo jinih ula garter dan juo tadapek banyak jinih kura-kura. Untuak spesies binatang nan iduik di aia, tadapek babagai pulo diantaronyo nan tanamo adolah ikan salmon. Salain tu tadapek juo ikan asli daerah sinan sarupo ikan rout cutsroat westslope, ikan pike utara, ikan whitefish, ikan salmon kokanee, jo ikan artik. "}
{"id": "327076", "revid": "14874", "url": "https://min.wikipedia.org/wiki?curid=327076", "title": "Tsai Ing-wen", "text": "Tsai Ing-wen (; ) adolah saurang politisi Taiwan nan kini manjabat seaagai Presiden Republik Tiongkok, acok disabuik sabagai Taiwan. Tsai marupoan presiden kaduo dari Partai Progresif Demokratik (DPP). Tsai juo marupoan padusi partamo nan tapiliah maisi kantua kapresidenan. Inyo juo marupoan presiden prtamo dari urang Hakka jo katurunan panduduak asli Taiwan (saparampek Paiwan dari neneknyo); presiden partamo nan indak menikah; nan partamo indak pernah mamacik jabatan eksekutif tapiliah sabalun jabatan kapresidenan; jo nan partamo tapiliah tanpa talabiah dahulu manjabat sabagai Wali kota Taipei sabalunnyl. Inyo adolah katua patahana dari Partai Progresif Demokratik (DPP) jo juo marupoan kandidat presiden dari partai dalam Pamiliahan umum Taiwan 2012 dan 2016 nan kamudian dimanangkannyo. Tsai sabalunnyo manjabat sabagai katua partai dari taun 2008 sampai 2012.\nLatar balakang pribadi.\nPendidikan.\nTsai lahia di Distrik Zhongshan, Taipei, Taiwan, pado tanggal 31 Agustus 1956, bungsu dari 11 basaudara. Namo nan diagiahan kapadonyo, Ing-wen (\u82f1\u6587), dapek ditajamahan sabagai \"literatur heroik\" atau \"Bahaso Inggirih\". Pado maso sakolah manangahnyo, inyo manampuah pendidikan di Sakolah Manangah Ateh Putri Zhongshan Munisipal Taipei. Inyo lalu malanjuikan pendidikan ka bidang hukum karano anjuran sang ayah. Satalah lulus dari fakultas hukum Universitas Nasional Taiwan, pado taun 1978, Tsai maraih gala Master of Laws di Sakolah Hukum Universitas Cornell pado taun 1980 jo kemudian gala Ph.D. dalam hukum di Sakolah Ekonomi London pado taun 1984.\nKarier.\nKiprah dalam politik.\nPado taun 2000 di maso pamarintahan Presiden Ma Ying-jeou, Tsai diangkek sabagai Katua Dewan Urusan Daratan nan marupoan jabatan satingkek mantari. Untuak mampatahanan kapicayoan jo simpati dari kubu politik Pan-Hijau, Tsai kamudian bagabuang jo Partai Progresif Demokratik (DPP) pado taun 2004. Inyo kamudian dicalonan oleh DPP untuak menjadi calon dalam pamiliahan umum legislatif 2004 jo tapiliah sabagai legislator proporsional."}
{"id": "327077", "revid": "1673", "url": "https://min.wikipedia.org/wiki?curid=327077", "title": "Tsai Ing-Wen", "text": ""}
{"id": "327078", "revid": "51", "url": "https://min.wikipedia.org/wiki?curid=327078", "title": "Taman Sijarah Nasional Chaco Culture", "text": "Taman Sijarah Nasional Chaco Culture adolah taman nasional sijarah nan barado di Amerika Serikat. Taman sijarah nasional atau bisa disabuik juo jo situs sijarah nasional ko barado di Amerika bagian barat daya, labiah tapeknyo lai lataknyo di barat lauik dari negara bagian Amerika Serikat, yaitunyo New Mexico. Situs sijarah purubakala ko barado di sabuah ngarai nan tasuruak di antaro duo buah kota yaitunyo kota Albuquerque jo kota Farmington. Lokasi situs ko barisi raruntuahan baguanan kuno paninggalan budaya pado maso pra-jaman kolombia nan basijarah bagi urang-urang nan tingga di Kawasan Amerika. \nSijarah.\nUrang Pueblo marupoan masyarakaik nan partamo mandiami kawasan barat daya Amerika ko pado katiko itu, nan di pakiroan ado pado antaro tahun 850 jo 1250 atau labiah kurang sakitar duo ribu taun nan lalu. Panduduak satampek manjadian kawasan di daerah ngarai Chaco ko manjadi tampek pusek bakagiatan sarupo kagiatan upacara adaik, tampek manggaleh jo bajua bali, dan tampek pamarintahan katiko itu. Sabagai pusek tampek bakagiatan, lokasi nan barado di ngaraiko tadapek bangunan-bangunan nan diparuntuakan untuak kagiatan upacara. Salain bangunan-bangunan, ado pulo monumen nan alah di bangun pado maso dahulu. Pada tahun 1901, Richard Wetherill manaliti di situs purbakala ko dan manamuan sabuah rumah-rumah nan tasusun nan di bangun pado sabuah lahan nan luwehnyo sakitar 65 hektar. Panaliti lainyo, Samuel J. Holsinger manjalehan di situs sijarah tasabuik ado tadapek jalan nan bajanjang-janjang jo adonyo bendungan aia. Pado tahun salanjuiknyo, paniliti dari universitas new mexico mametaan kawasan situs purbakala ko. Diantaro tahun 1920 hinggo taun 1929 dek babarapo paniliti malakukan pabaikan situs-situs di kawasanko, baik itu di barasian, di kali tanahnyo, sarato diparancak ulang baliak. Pado tahun 1959 taman nasional atau situs sijarah ko alah bisa dimanfaaikan dek masyarakaik baik itu untuak wisata, bakemah, panginapan nan barado disakitar taman sijarah nasional ko. Pado tahun 1987, akhianyo taman nasional sijarah chaco culture ko ditetapkan dek UNESCO sabagai Situs Warisan Dunia.\nBantangan alam.\nTaman sijarah nasional chaco culture ko barado di daratan tinggi colorado nan luweh. Kawasan ko di apik dek babarapo pagunuangan yaitunyo pagunuangan Chuska di barat, pagunuangan San Juan di subalah utara, jo pagunuangan San Pedro di subalah timua. Situs sijarah nan barado di kawasan nasional ko barado di sabuah ngarai. Ngarai ko talatak di dataran nan randah dari nan lainyo sahinggo tadapek banyak jumlah curah ujan di daerah ko. Situs sijarah ko barado kiro-kiro 1800 meter di ateh pamukaan lauik. \nCagar budaya.\nPueblo bonito.\nPueblo bonito ko aratinyo adolah kota nan rancak. Tampek ko marupoan parumahan nan gadang pado maso lampau nan barado di taman sijarah nasional chaco culture, negara bagian New Mexico. Kota ko dibangun dek para nenek moyang panduduak satampek nan disabuek juo jo urang puebloan. Pueblo bonito marupoan salah ciek dari banyak situs cagar budaya nan di taliti dek para panaliti nan datang dari babagai negara. Manuruik saurang panaliti antropolgi nan banamo Brian Fagan mangatoan kota Pueblo Bonito iko adolah ikon arkeologi, samo disajajaran jo Stonehenge di Inggris, Teotihuacan di Meksiko, sarato jo kabudayaan Machu Picchu di negara Peru.\nChetro ketl.\nChetro kelt ko marupoan parumahan salanjuiknyo nan barado di kawasan taman sijarah nasional chaco culture. Bangunan ko banguan rumah nan gadang juo sarupo jo bangunan pueblo bonito. Manuruik sijarahnyo bangunan nan manyarupoi rumah nan gadang jo luweh ko marupoan tampek upacara adaik nan gadang. Salain itu, tampek ko juo marupoan tampek malakuan kagiatan-kagiatan nan pantiang nan barado di dalam masyarakai Chacoan pado maso itu. Panaliti sijarah atau arkeolog nan banamo Stephen H. Lekson mangatoan Chetro Ketl adolah sabuah istano gadang nan dihuni dek para-para bangsawan Chacoan nan bakuaso pado maso dulu. Bangunannyo di buek dek para arsitek nan pandai katiko itu nan akhianyo mambuek banguan tasabuik rancak.\nFajada butte.\nFajada butte ko marupoan salah ciek situs cagar budaya nan barado di kawasan taman sijarah nasional chaco culture. Jiko diliek sakileh iko indak marupoan bangunan namun labiah ka bantuak gunduakan tanah atau bukik ketek nan barado di tangah-tangah ngarai. Bukik ketek ko mampunyoi tinggi sakitar 135 meter. Namun, para paniliti katiko itu manamuan adonyo adonyo raruntuahan bangunan ketek nan barado di tabiang-tabiang bukik tasabuik. Salain itu tadapek pulo siso-siso jalan sapanjang 20 meter arah barat dari bukik ketek ko. Manuruik data-data tasabuik manunjuakan bahwasanyo Fajada butte iko marupoan tampek nan basijarah jo tampek malangsuangkan upacara-upacara nan cukuik gadang dek urang-urang bangso Chacoan katiko itu. \nCasa rinconada.\nCasa rincondada marupoan situs cagar budaya nan barupo bangunan nan masih barado di kawasan taman sijarah nasional chaco culture. Situs ko barado di ateh bukik nan badakekan jo situs pueblo bonito. Banguan nyo ko babantuak manyurupoi bantuak tungku. Bangunan ko dijadian tampek arena-arena patunjuakan seni katiko itu. Diliek dari bantuak bangunannyo nan malingka, ado susunan baru malingka di tai-tapi arena nan di jadian tampek duduak dek urang nan manonton pado katiko itu. Salain itu, tadapek jalan ka bawah tanah dari arena tasabuik sapanjang 12 meter. Jalan ka bawah tanah ko di jadian dek para pamain patunjuakan katiko itu untuak masuak kadalam arena atau galanggang. Casa rinconada iko tamasuak kadalam banguan basijarah nan paliang gadang di kawasan ngarai chaco. Bangunan nan babantuak lingkaran ko mampunyoi panjang garih tangah sakitar 20 meter."}
{"id": "327089", "revid": "12718", "url": "https://min.wikipedia.org/wiki?curid=327089", "title": "RSPB Minsmere", "text": "&lt;mapframe latitude=\"52.2425\" longitude=\"1.613888888888889\" zoom=\"5\" width=\"291\" height=\"271\" align=\"right\"&gt;\n \"type\": \"FeatureCollection\",\n \"features\": [\n \"type\": \"Feature\",\n \"properties\": {},\n \"geometry\": {\n \"type\": \"Point\",\n \"coordinates\": [\n 1.0107421875000002,\n 52.05249047600099\n ]\n&lt;/mapframe&gt;RSPB Minsmere (\"Royal Society for the Protection of Birds\") adolah sabuah cagar alam nan mampunyoi tujuan untuak malinduangi binantang-binantang nan langka atau nan patuik dilinduangi. Cagar alam ko talatak di negara Inggris, tapek nyo di kota Minsmere, daerah Suffolk, Inggris subalah timua. Sabalum manjadi cagar alam, tampek ko samulo adolah daerah rawo-rawo nan kamudian pado abaik ka 19 di jadian manjadi lahan pertanian. Luweh cagar alam ko kiro-kiro sakitar 1000 hektar nan kini ko di kalola dek RSPB atau sabuah organisasi nan malinduangi jinih-jinih buruang. \nSijarah.\nPado sakitaran tahun 1930, kawasan cagar alam ko alah mulai di kelola dek kelompok sosial palinduang binantang nan ado di sinan. Pado awal nyo lahan nan dikalola adolah saluweh 600 hektar. kamudian pado tahun 1947 ditetapkanlah kawasanko manjadi cagar alam. Pado tahun 1959 tajadi parubahan gadang dalam manajemen pangalolaan kawasan cagar alam ko. Kaadaan tasabuik mambuek tanaman-tanaman nan alah ado rusak, ilang nyo babarapo habitat binatang nan ado disinan, sumber aia manjadi bakurang, sarato jo adonyo kajadian manurunnyo pamukaan tanah di kawasan cagar alam ko nan badakek an jo lauik. Samanjak ketua pangalola kawasan ko baganti jo nan baru pado tahun 1977, mako kaadaan taman atau cagar alam ko palahan-lahan mulai mambaiak. Pado tahun 1979, populasi binantang-binantang nan ado disinan lah mulai nampak karano habitat atau tampek tingga binatang-binantang tasabuik alah indak rusak lai. Namun, pado tahun 1987 kawasan cagar alam ko dilando dek angin badai nan sangaik kuek. Angin badai ko mambuek hutan-hutan disinan rusak. Tacataik ado sakitar 3000 batang kayu nan rubuah di lando dek badai gadang. Pado tahun 1990 an pangalola mulai mamelokan kawasan ko nan alah di hantam badai. Pangalola kamudian manambah luweh lahan cagar alam ko dan mananamnyo jo bantang kayu balliak. Sahinggo, kini ko cagar alam Minsmere ko punyo luweh sakitar 1000 hektar. Kawasan cagar alam ko tadiri dari lahan alang-alang, daerah resapan aia, samak balukar, hutan, bukik pasia sarato jo tumbuahan lainyo. Untuak tumbuah-tumbuahan nan tumbuah di cagar alam ko tamasuak jo biantang nan tinggal didalamnyo, dilinduangi dek pamarintahan Inggris sacaro hukum. Di dalam cagar alam ko tadapek babarapo kawasan nan dijadian khusus untuak konservasi, palinduangan tumbuahan jo binantang, sarato jo tampek untuak panilitian. \nBantangan alam.\nKawasan cagar alam minsmere ko barado di daerah nan ba lambah nan di apik dek duo tabiang-tabing tinggi, yaitunyo tabiang Dunwich di subalah utara jo tabiang Sizewell di subalah salatan. Tabiang-tabiang tasabuik rato-rato mampunyoi tinggi sakitar 17 meter. Salanjuinyo, cagar alam ko mampunyoi garih pantai atau babateh jo pantai di subalah timua nyo. Pado jaman dahulunyo, daerah pantai dari kawasan cagar alam ko labiah randah dari pamukaan aia lauik. Akibaiknyo banyak nyo aia lauik tasabuik nan masuak ka daratan katiko tibo musim aia pasang. Kajadian tasabuik tajadi lamo nan mabuek kawasan cagar alam ko dulunyo marupoan rawo-rawo. Karano adonyo material-material nan dibawo dek aia lauik tadi ka daratan nan kamudian bacampua jo material-maerial batuan nan ado di daratan mambuek aia danau jo aia bantang aia Minsmere ko agak bawarna itam. \nTumbuahan jo binantang.\nTumbuahan.\nSacaro umum kawasan cagar alam ko tadiri ateh rawo-rawo, sahinggo mambuek indak baraa tumbuahan nan tumbuah di kawasan cagar alam ko. Babarapo tumbuahan sarupo batang kayu nan tumbuah dan kamudian bantang kayu tasabuik mati. Sarupopun bak baitu, batang kayu nan mati tasabuik manjadi tampek tumbuah jo bakambang biak dek tumbuahan jamua. Sahinggo di kawasan cagar alam ko tadapek sakitar 1500 macam-macam jinih jamua, tamasuak jinih-jinih jamua langka sarupo jamua moor club, jamua bolete, jo jamua kapalo singo. Kamudian di kawasan dakek-dakek ka bagian pantai ado juo tadapek tumbuahan nan langka sarupo jinih bungo poppy batanduak kuniang, bungo cudweed daun merah, jo tumbuahan wintergreen badaun bulek. \nBinatang.\nCagar alam Minsmere ko bafokus untuak malinduangi binantang-binantang tarutamo jinih-jinih buruang. Pado tahun 2017 tadapek 342 jinih buruang di Minsmereko. Diantaro jumlah tasabuik, ado 200 jinih buruang bakambang biak sacaro alami dan 100 jinih buruang nan di bantu pakambangbiakannyo dek pangalola Minsmere ko. Proses pakambangbiakan jinih buruang di cagar alam Minsmere ko indak lah murah, di tahun 1990-an pernah mangalami kagagalan. Pado taun tasabuik hanyo dapek ciek jinih buruang pajantan nan untuak dikawinan jo jinih batino nan lain. Salanjuinyo pangalola cagar alam ko bapikia jo mambuek manajemen baru jo pangalolaan lahan nan baru nan akhianyo mangundang jinih-jinih buruang pajantan untuak datang, sahingga dapek lah di pakambiakan jo jinih nan batino. Akhianyo hinggo saaik kini ko pangalola cagar alam Minsmere ko dapek mangambang biakan antaro 40 sampai 140 pasang jinih buruang. Populasi pakambangan buruang di kawasan Minsmere ko samakin maningkek dari taun ka taun. Babarapo jinih buruang khas daerah sinan nan mangalami pakambangan nan maningkek diantaronyo iolah buruang poligini, buruang berjanggut, buruang hutan, buruang nightjars, buruang bulbul jo burung dartford.\nBinantang nan lainnyo nan tadapek di kawasan cagar alam Minsmere ko adolah babarapo jinih unggeh nan lainyo. Unggeh-unggeh tasabuik iolah wigeon, gadwall jo unggeh teal, Unggeh tasabuik datang ka kawasan ko katiko musim migrasinyo atau musimnyo pindah habitat. Unggeh-unggeh tasabuik ba pindah ka kawasan Minsmere ko kadang jo jumlah nan banyak atau barombongan. Salain itu, tadapek pulo jinih-jinih unggeh langka diantaronyo iolah bluethroats, wrynecks dan dotterels. Di kawasan nan lokasinyo dakek ka pantai, tampek ko manjadi tampek tingga dek alang hitam, buruang nuri bawarna merah, jo buruang nuri bawarna biru. "}
{"id": "327090", "revid": "3151985", "url": "https://min.wikipedia.org/wiki?curid=327090", "title": "Piladang, Koto Tangah Batu Hampa, Akabiluru, Lima Puluh Kota", "text": "Jorong Piladang atau biaso disabuik sabagai (Tigo Di Alua) adolah sabuah jorong nan talatak di Nagari Koto Tangah Batu Hampa, Kecamatan Akabiluru, Kabupaten Lima Puluh Kota. \nEtimologi.\nJorong iko disabuik Jo \"Tigo Alua\" dek karano dahulunyo wilayah adaik jorong Piladang bamulo hanyo dari tigo buah dusun nan iko : \nNamo \"Piladang\" adolah Namo daerah di salingkuang simpang ampek ka Batusangka. Diagiah namo Piladang dek urang tuo dahulu dikaranokan disitu ado rumpun bungo Piladang.\nPanamoan kampuang \"Piladang\" mulai malakek pado maso bulando dikaranokan adonyo Pasa/Pakan di Piladang, ditambah Pulo dek dibangunnyo Stasiun Piladang di sinan, mako sampai kini tanamo jo Jorong Piladang.\nAgama.\nMasyarakaik jorong Piladang 100% mamaluak agamo islam. Jorong ko agak ganjia dari jorong nan lain di Nagari Koto Tangah Batu Hampa ko, dek karano jorong ko ado 3 buah masajik, sadangkan jorong lainnyo hanyo punyo masajik nan sabuah.\nMasajik nan di jorong Piladang :\n- Masajik Rayo Piladang (1876 M), Lurah Pasandiang\n- Masajik Al-Furqon Piladang (1976 M), Kelok\n- Masajik An-Nur Piladang (2019 M), Aia Taganang\nSalain ado masajik, Piladang ado pulo Musholla diantaronyo Musholla Nurul Huda di Guguak Nunang, Musholla Nurul Ikhlas di Guguak Malintang, Musholla Baiturrahman di Gaduang, Musholla An-Nur suku Malayu di Galanggang, Dan lain - lain.\nEkonomi.\nJorong Piladang punyo sentra pambuatan Karupuak merah jo karupuak bulan. Jorong piladang punyo ciek pasa yaitu Pakan Jumaik atau Pakan Piladang. Mayoritas panghasilan sahari - hari urang Piladang adolah batani sawah, Baparak Ubi, jo Karambia. Salain tu Ado Pulo manambang/Maangkek Kasiak di Banda Lurah Pasandiang untuak dijua."}
{"id": "327091", "revid": "577", "url": "https://min.wikipedia.org/wiki?curid=327091", "title": "Jorong piladang", "text": ""}
{"id": "327106", "revid": "51", "url": "https://min.wikipedia.org/wiki?curid=327106", "title": "Basril Basyar", "text": "Basril Basyar atau nan biaso juo dipanggia Bebe (lahia di Lubuak Kilangan, Padang, 1 April 1957, umua 63 taun) labiah terkenal sabagai wartawan tapi bakarajo juo sabagai dosen di Fakultas Peternakan, Universitas Andalas. Maso pendidikan dasar hinggo perguruan tinggi dijalaninyo di tanah kelahirannyo. Awal karir baliau sabagai wartawan dimulai dari maso perguruan tinggi. Sangkek tu, basamo-samo rakan nan lai Sastri Yunizarti Bakry (kini bakarajo jadi birokrat jo wartawan), Gimono Ias, Edi Siswoyo jo babarapo rakannyo liau manerbitan baliak koran kampus Genta Andalas nan alah lamo indak terbit karano panguruihnyo abih ka wisuda sadonyo. Salamo hampia duo tahun liau dipacayo sabagai pamimpin redaksi Genta Andalas.\nAwal Karir Wartawan.\nSambia kuliah, Bebe marintis karir juo sabagai wartawan di lua kampus yaitu wartawan di \"Singgalang\". Liputannyo linteh tema, mulai dari kantua polisi sampai ka kantua pemerintahan, mulai dari pertanian sampai ka politik sampai ka olahraga. Ndak jarang pulo liau ditugehan maliput di pengadilan. Liau tamasuak wartawan nan panamuah, indak bapantang pai kama sajo, kama disuruah kasinan pai. Karano pado saat itu,di tahun 80-an Bebe alah punyo kendaraan roda ampek, Toyota Kijang Pickup jadi mudah kok ka pai kama sajo. Dek kamampuan jo daya jelajahnyo Bebe dapek promosi manjadi redaktur. Liau manjadi panangguang jawab rubrik daerah sahinggo babarapo wartawan daerah banyak nan manggelari liau jo gelar 'Pak Lurah' karano banyak manangani barito dari kelurahan nan dikirim wartawan. \nSalain punyo hubungan elok jo wartawan daerah, Bebe jugo punyo hubungan elok jo wartawan nasional. Salah satunyo Yanuar Abdullah nan pado saat itu manjadi Katua PWI Sumbar. Yanuar adolah wartawan Harian Merdeka, anak didiak dari BM Diah nan dilanjuikan jo Ny. Herawati Diah. Pado suato hari, Bebe ditawari jo Yanuar untuak manjadi koresponden Merdeka."}
{"id": "327107", "revid": "51", "url": "https://min.wikipedia.org/wiki?curid=327107", "title": "Azkarmin Zaini", "text": "Azkarmin Zaini (lahia di Payakumbuah, Sumatera Barat, 13 Juni 1946; umua 73 tahun) adolah saurang Direktur News, Sports &amp; Corporate Communication tivi ANTV jo wartawan senior Indonesia. Sabalum itu Azkarmin dipicayo sabagai Pamimpin Redaksi ANTV dari tahun 1993-2005 jo 2007-2010.\nKahiduikan Awal.\nPado awalnyo manjadi wartawan samo sakali indak pernah tapikia dek Azkarmin. Manjadi insinyur adolah cito-cito Azkarmin dari ketek. Manuruiknyo gala insinyur adolah sasuatu nan gagah katiko dibaco. Sadangkan urang tuonyo nio Azkarmin bisa manjadi dokter. Tapi jalan hiduik bakato lain dan manjadiannyo saurang wartawan. Samanjak umua 4 tahun, Azkarmin alah diajak dek urang tuonyo marantau ka Jakarta. Sahinggo maso-maso manampuah pendidikan dijalaninyo di Jakarta.\nAzkarmin manampuah pendidikan sakolah dasar di Sakolah Rakyat Latihan (SLR), pandidikan sakolah manangah partamo di SMP 1 Cikini Raya jo pendidikan sakolah manangah ateh di SMA 3 Teladan Setia Budi. Tapi pas kelas 2 SMA, maningganyo ayahnyo (Abbas Zaini) mambuek Azkarmin hampia manyarah untuak malanjuikan sakola. Pado maso itu yang ado di pikiran Azkarmin hanyolah baa caro maringanan baban ibunyo (Norbaidah binti Adam) dalam manggadangan limo urang anak. Sahinggo waktu kelas 3 SMA, Azkarmin hampia kanai \"dropout\" dari sakola. Untuangnyo, Aburizal Bakrie nan adolah sahabat karik Azkarmin manolongnyo waktu itu. Pendidikan SMA Azkarmin pun bisa dilanjuikannyo sampai tamaik.\nTahun 1968, sasudah salamo tigo tahun manjadi pangangguran, Azkarmin mandapekan iklan nan barisi lowongan untuak manjadi wartawan di surek kaba \"Warta Harian\". Surek kaba \"Warta Harian\" adolah koran yang ditabikan Yayasan Kosgoro. "}
{"id": "327108", "revid": "51", "url": "https://min.wikipedia.org/wiki?curid=327108", "title": "Darsjaf Rahman", "text": "Darsjaf Rahman marupokan seorang Wartawan Tigo Zaman Panando Tangan Petisi 50 , yang dilahiaan di Padang, 1 Desember 1920. Beliau tamasuak anggota panagak PT Gunung Agung, panabik dan toko buku paliang gadang di Indonesia sampai tahun 1980-an. Inyo mahabiaan maso ketek di Padang, sarato alah manjalani pandidikan HIS (SD zaman Belanda) dan MULO (satingkek SMP) lalu dilanjuikan ka PAMS Kweekschool di Batavia. Beliau malanjuikan kuliah di Perguruan Tinggi Islam, Jakarta, tu malanjuikan ka Fakultas Hukum Universitas Indonesia, tapi indak tamaik. Darsjaf mandapaikan pandidikan jurnalistik dari School of Journalism, Colombia University, Amerika Serikat.\nKarir.\nKarir jurnalistik Darsjaf Rahman bamulo sabagai redaktur Perkabaran Bahasa Indonesia Radio Jepang di Jakarta atau Jakarta Haso Kanri Kyoku (1943-1945), sudahtu inyo manjadi wartawan Radio Republik Indonesia (RRI) sasudah merdeka. Beliau marupokan salah satu wartawan nan tacataik managakan sarato mambantuak Persatuan Wartawan Indonesia yang duduak sabagai wakil ketua. Salanjuiknyo manjadi Sekretaris I PWI Pusat atau satingkek Sekjen PWI kini yang dulu alun ado.\nDarsaf pernah malakukan pajalanan ka Amerika Serikat, sarato babagai negara Asia jo Eropa. Darsjaf pernah manjadi delegasi wartawan Indonesia ka Jepang dalam rangko manjalin karajo samo persahabatan jo pers Jepang basamo anggota delegasi lainnyo yaitu Adam Malik (\"Antara\")\",\"Nyonya Supeni (\"Suluh Indonesia\"), Suardi Tasrif (\"Abadi\"), Santoyo (\"Pedoman\"), dan Mohammad Jusuf (\"Merdeka\").\nPangalaman paliang bakasan dek Darsjaf rahman ko yaitu katiko manjadi Pemimpin Redaksi \"Abad Muslimin\" majalah nan banafaskan Islam jo anti-PKI.Pado maso tu \"Abad Muslimin\" manjadi saluran Rosihan untuak mamuaik tulihan-tulihan. Dengan namo samaran : Muttaqien. Satelah di \"Abad Muslimin\" Darsjaf Rahman parnah manjadi anggota Dewan Redaksi \"Sari Pers\" dan Majalah \"Boss (1976-1977)\" sarato Pemimpin Redaksi Majalah \"Dialog (1978-1978).\"\nSalain tu Darsjaf Rahman parnah manulih buku, salah satunyo yaitu biografi H.B. Jassin, \"Antara Imajinasi dan Hukum.\" Jassin jo Darsjaf ko marupokan konco lamo dan parnah talibaik dalam karajo samo dalam pernerbitan majalah \"Sastra.\" Jassin marupokan pemimpin redaksi sedangkan Darsjaf sabagai pemimpin umum.\nDarsjaf aktif dalam babagi kagiatan sosial darato kaagamoan, bahkan inyo bagabuang jo kalangan tokoh bangsa nan kritis tahadap pamarintahan di zaman Soeharto."}
{"id": "327109", "revid": "51", "url": "https://min.wikipedia.org/wiki?curid=327109", "title": "Akmal Firdaus", "text": "Drs. H. Akmal Firdaus (lahia di Batusangka, Tanah Data, Indonesia, 26 Juli 1942) adolah seorang Kepala Biro Humas Pemprov Sumbar Periode 1989-1992. sasudah tamaik SMA di Padang Panjang jo sasudah tamat KDC (Kursus Kader Camat), Akmal Firdaus bagabunag k pegawai nagari kantua Gubernur Sumbar. sasudah itu Akmal malanjuikan sakolah ka Pemerintahan Dalam Negeri (APDN) Bukittinggi Gelar serjana didapeknyo dari Institut Ilmu Pemerintahan (IIP) tahun 1974.\nSatamaik dari APDN baliau lah barakali jadi Camat satalah kanyang jadi Camat kariernyo balanuik ka Direktorat sosial politik (Ditsospol) provinsi Sumbar sampai jadi Kepala Sub-Direktorat.sudah tu baru manjadi Kepala Biro Humas.\nSasudah dari Kepala Biro Humas Pemprov Sumbar, karir birokrasi Akmal Firdaus bapindah-pindah. parnah jadi Kepala Biro Pemerintahan Umum dan pernah pula manjadi Kepala Direktorat Pembangunan Desa (Bangdes) di Pemerintahan Provinsi Sumatra Barat.\nKarakteristik.\nAdolah urang yang dapek taruih maagiah raso sanang kapado lawan mangeceknyo dek caro nyo yang randah hati itulah yang mambuek namo Akmal Firdaus masuak sabagai salah satu Kepala Biro Humas yang di diingek banyak wartawan.\nCadiak nyo pula Akmal Firdaus wakatu suasano gantiang pun inyo dapek manyalimuikannyo jo nan elok. \napo kieknyo indak banyak, sederhana sajo, pahami se wartawan tu inyo urang juo mah punyo lahir dan batin punyo induak semang di kantua nyo. pahami taruih karajo wartawan dari duo sisinyo, yaitu sabagai sosial kontrol dan sabagai industri pers.\n\"tingga awak jago se keseimbangan itu, mako luruih jalan awak mah. awak bisa bersahabaik dan bamitra jo wartawan sapanjang maso. indak sajo kini ko manjabaik sabagai Kepala Biro Humas, tapi pas indak manjabaik kini ko\" keceknyo"}
{"id": "327110", "revid": "51", "url": "https://min.wikipedia.org/wiki?curid=327110", "title": "Yohannes Dahlan", "text": "Drs. H. Yohanes Dahlan, M.Si (lahia di Tabek, Pariangan, Tanah Datar, Sumatera Barat, 17 Agustus 1950; umua 69 tahun) adolah Mantan Sekretaris Daerah Provinsi Sumatera Barat pado periode 2006 hinggo 2008. Sabalunyo, beliau manjabat sebagai Asisten Administrasi Setdaprov Sumatera Barat pado tahun 2005. Salain itu, manjalang maso pensiun beliau juo pernah manjabat sabagai Komisaris Utama Bank Nagari.\nKehidupan Awal.\nBaliau manampuah pendidikan mulai dari sd hinggo sma (1969) di tanah asa baliau, Batusangkar. Kamudian malanjuikan pendidikan sarjana di IIP Jakarta (1984). Karir baliau sebagai pejabat dimulai katiko baliau menjadi camat di Kabupaten Lima Puluh Kota. Baliau pernah menjadi camat di ampek kecamatan nan babeda, yaitu : "}
{"id": "327111", "revid": "51", "url": "https://min.wikipedia.org/wiki?curid=327111", "title": "Yuen Karnova", "text": "Yuen Karnova () adolah saurang Kepala Biro Hubungan Masyarakat (Humas) Setda Provinsi Sumatera Barat pado tahun Oktober 2000 sampai Mei 2004 yang dimana pado masa itu merupoan masa transisi dari sistem sentralisasi ke sistem desentralisasi (otonomi daerah). Kini ko baliau menjabaik sebagai Sekretaris Daerah di Kota Bukittinggi.\nKehidupan Awal.\nKatiko usio mudo, baliau mampunyai hobi, yaitu mamanciang ikan. Menurut baliau hobinya itu merupakan salah satu untuk malatiah kasabaran, dimana malatiah kasabaran itu sangat penting untuk pejabat-pejabat publik. Karena pejabat publik terekspos di masyarakaik tentang baa kinerjanyo. Kinerja seorang pejabat tentunyo akan dikritik oleh Netizen baik itu baik ataupun buruk. Makanya dari itu, seorang pejabat publik harus melatiah kasabarannyo dalam menghadapi kritikan dari Netizen baik itu hinaan maupun pujian.\nBaliau manuturkan bahsonyo manjadi saurang Kepala Biro Humas itu sarupo \"bak bika, di ateh disangai, di bawah dibaka\" dimana diateh dapek tekanan dari pimpinan agar tajago jo taciptonyo harmonisasi di kepemimpinan daerah jo media, samantaro dari bawah di desak pulo supayo capaik maagiahan informasi, konfirmasi, jo verifikasi ka media.\nMenuruik baliau, manjabaik di Biro Humas adalah posisi yang serba indak lamak. Katiko pimpinan maminta supayo diagiahan ka pers atau media, tapi berita yang diagiahan indak layak menjadi konsumsi masyarakaik atau informasi yang diberikan indak pulo mampunyoi nilai berita."}
{"id": "327112", "revid": "51", "url": "https://min.wikipedia.org/wiki?curid=327112", "title": "Irwan", "text": "Irwan (lahia di Lubuak Alung, Padang Pariaman, 15 April 1968) adolah surang juru mangicek Rumah Bagonjong atau disabuik juo Kapalo Biro Hubungan Masyarakat Setda Provinsi Sumatera Barat, sajak 20 Juni 2012 sampai Desember 2016 ato ampek satangah taun. Baliau manjadi Kapalo Biro Humas barangkek dari pajabaik di daerah ato kabupaten-kota. Sabalumnyo, baliau adolah Asisten Ekonomi Pembangunan Setda Kabupaten Padang Pariaman.\nKehidupan Awal.\nIrwan manjalani pandidikan SD, SMP sampai SMA di kampuangnyo di Lubuak Aluang. Dari awal, liau alah bacito-cito jadi pagawai pamong praja. Makonyo, tamaik SMA (1987), liau malanjuikan pandidikan ka Akademi Pemerintahan Dalam Negeri (APDN) Bukittinggi sampai tamaik taun 1991. Pandidikan S1 Ilimu Pamarintahan, liau dapek di Universitas Brawijaya Malang, sadangkan gala Magister Manajemen (S2) liau dapek di Universitas Negeri Padang. \nTamaik APDN, Irwan mamulai langkahnyo manjadi staf di Kecamatan Siberut Selatan, Kepulauan Mentawai, yang waktu itu masih manjadi bagian dari Kabupaten Padang Pariaman. Baliak dari baraja dari Universitas Brawijaya,Malang,Jawa Timur, liau masih dibaliakan ka daerah Kapulauan di Samudra Hindia tu. Kali ko sabagai Kepala Perwakilan Kecamatan Siberut Utara (1996-2002). Kapulauan Mentawai alah manjadi kabupaten sorang di ujuang maso jabatannyo. \nSalasai anam taun di Mentawai, Irwan manjadi Camaik Batang Anai di Kabupaten Padang Pariaman. Tigo taun siap itu manjadi Kapalo Kantua Pangalola Pasa jo Paparkiran Kabupaten Padang Pariaman. SIap itu, manjadi Kapalo Bagian Umum di Sekretariat Daerah. Salanjuiknyo diangkek manjadi Kepalo Badan Pamberdayaan Masyarakaik, tu akhirnyo manjadi Asisten Ekonomi Pambangunan Sekretariat Daerah Kabupaten Padang Pariaman.. Irwan pindah ka Provinsi, diangkek manjadi Kapalo Biro Hubungan Masyarakaik Pamarintahan Provinsi Sumatera Barat dari bulan Juni 2012. \nBatugas manjadi "}
{"id": "327113", "revid": "51", "url": "https://min.wikipedia.org/wiki?curid=327113", "title": "Jasman", "text": "Jasman (). Dilahiakan dari Apak yang karajo sabagai tentara dan amak yang karajo sabagai ibu rumah tangga. Walaupun inyo lahia di Payokumbuah, kampuang keluarganyo barado di Balai Salasa, Kabupaten Pasisia Salatan. Apak dari tigo anak laki-laki jo padusi ko lah lamo hiduik di rantau. Kini ko inyo memangku jabatan sabagai kapalo Biro Humas di Pamarintahan Provinsi Sumatera Barat yang dimulai samanjak tahun 2016 sampai kini. Sabalum duduak manjadi Kapalo Biro Humas di Pamarintahan Provinsi Sumatera Barat, inyo pernah manjadi konseptor pambuek Peraturan Daerah mengenai Etika Pamarintah Daerah Kota Solok jo Kabupaten Solok salamo 16 tahun. Jasman manamekkan sakolahnyo di APDN(Akademi Pamarintahan Dalam Negeri) Bukittinggi. Satalah itu inyo malanjuikkan sakolah strata 1 di IIP(Institut Ilmu Pemerintahan), Depdagri, Jakarta, Jurusan Politik. Sabalum duduak di bangku pamarintahan, inyo pernah manjadi abdi negara di Aia bangih, Kabupaten Pasaman dan Lubuak Sikapiang, Sumatera Barat.\nSepak Terjang.\nJasman marupokan salah seorang pajabat pamarintahan yang tau jo sosial media. Hal iko dibuktikannyo dengan mambuek grup WA(\"WhatsApp) yang di agia namo \"\"Tukang Ota Paten (TOP)\". Grup iko dibueknyo pado januari 2015. Grup iko digunokan untuak panyebaran barita yang bakaitan jo kegiatan Pamarintahan Provinsi Sumatera Barat. dalam waktu sabanta, barita lah tasaba kama kama. Inyo bapandek bahwasonyo pers atau media sosial ko baik yang bacetak maupun indakmarupokan tarompet yang bunyinyo kareh. Bisa digunokan jiko pandai mangolah informasi. Pado tahun 2018, Baliau dipacayo manjadi Sekretaris Umum Panitia Pelaksana Daerah(Panpelda) dalam acara Paringatan Hari Pers Nasional(HPN)."}
{"id": "327114", "revid": "51", "url": "https://min.wikipedia.org/wiki?curid=327114", "title": "Annas Lubuk", "text": "Annas Lubuk lahia di Padang tanggal 11 Juni 1935. Annas dikenal sebagai seorang pimpinan surek kaba Haluan setelah wafatnya beberapo pemimpin nyo pada tahun 1973. Anak dari Buyung Lubuk itu terkenal dek perangainyo nan elok dikalangan wartawan lain nan pernah dibawah kapamimpinannyo. Sifaiknyo yang lurus , kuaik jo tegas dapek mambaok Koran Haluan punyo wibawa tasandiri. Seorang wartawan Harian \"Semangat\",\nKahidupan Awal.\nKhairul jasmi yang pernah mewawancarainyo indak menemukan kesan pamberang atau angker, jesteru inyo mandapek kesan nan sbagus sangaik dari seorang Annas. Khairul disambut dengan sukacita, disuguhi hidangan kue jo minuman di sampiang meja karajonyo, dibaok maota lamak dan galak-galak hinggo akhirnyo baru bacarito menganai dunio pers. Diakhir sesi wawancara, khairul diantar sampai pintu ruang karajonyo dan dilapehan dengan hangaik. \nDimaso Annas menjabat, kaba berita haluan alah mambuka cabangnyo sampai ka Jambi, Kerici, Pekanbaru, Bengkulu, dan jakarta. Suatu berita belum dikatakan berita jika alun kalua di Haluan,bahkan dalam sabuah jumpa pers jika wartawan Haluan alun muncu maka jumpa pers akan ditunda sementara. Harian Haluan punyo kontrol sosial nan tetap mempertahankan idealisme dan identitasnyo sebagai koran lokal nan indepen, indak mudah di kontrol dek pamarintah pado Maso Orde Baru. \nSayangnyo, walaupun Annas alah mamimpin Harian haluan batahun-tahun, tulisannyo indak pernah dimuaik di harian tersebut.\nbuku 121 Wartawan hebat"}
{"id": "327116", "revid": "10578", "url": "https://min.wikipedia.org/wiki?curid=327116", "title": "Rindu Banda Sapuluah", "text": "Rindu Banda Sapuluah adolah sabuah novel nan ditulih Ermanto Tolantang"}
{"id": "327117", "revid": "12718", "url": "https://min.wikipedia.org/wiki?curid=327117", "title": "Indonesia Warriors", "text": "Indonesia Warriors atau nan dulu labiah dikeatahui sabagai Satria Muda Britama adolah klub bola basket profesional nan dipunyoi dek Erick Tohir."}
{"id": "327136", "revid": "577", "url": "https://min.wikipedia.org/wiki?curid=327136", "title": "Urang Besemah", "text": ""}
{"id": "327137", "revid": "879", "url": "https://min.wikipedia.org/wiki?curid=327137", "title": "Koronavirus", "text": "Koronavirus adolah virus dari familia \"Coronaviridae\" nan manjadi panyabab panyakik pado buruang jo mamalia (tamasuak manusia). Struktur tubuah virus (virion) ko tadiri ateh membran, salubuang lipid bilayer (\"envelope\"), glikoprotein nan sarupo jo paku (\"spike\"), genom RNA positif, jo protein nukleokapsid. Glikoprotein koronovirus dapek baikatan jo glikoprotein pamukaan sel induak sacaro spesifik untuak mamulai tajadinyo infeksi. Koronavirus diklasifikasikan manjadi tigo golongan utamo, golongan 1 jo 2 mainfeksi mamalia, mulai dari kalalawa inggo manusia, sadangkan golongan 3 hanyo ditamukan pado spesies avian (buruang). Infeksi virus iko dapek manimbulkan gejala panyakik nan baragam, mulai dari hampia indak bagejala apopun inggo gejala nan fatal jo capek. Infeksi koronavirus dapek manjadi panyabab baragam panyakik, cando bronkitis, ensefalitis, gastroenteritis, jo hepatitis."}
{"id": "327143", "revid": "577", "url": "https://min.wikipedia.org/wiki?curid=327143", "title": "Virus Korona", "text": ""}
{"id": "327144", "revid": "577", "url": "https://min.wikipedia.org/wiki?curid=327144", "title": "Korona Virus", "text": ""}
{"id": "327146", "revid": "73", "url": "https://min.wikipedia.org/wiki?curid=327146", "title": "Serviks", "text": "Serviks atau lihia rahim (dari bahaso Latin: cervix uteri) adolah bagian nan mahubuangan rahim jo vagina pado sistem reproduksi padusi. Bantuaknyo takah silinder dengan panjang kiro-kiro 2-3 cm. Serviks manjago janin dalam rahim indak kalua salamo maso manganduang. Kok lah tibo wakatu parsalinan, inyo maragang sahinggo bayi dapek kalua. Salain itu, serviks baguno jadi paambek bagi bakteri masuak, kacuali salamo maso menstruasi jo maso ovulasi (palapehan sel talua).\nStruktur.\nUjuangnyo nan mambukak ka vagina disabuik bagian lua serviks atau ektoserviks, samantaro bagian nan tapek di ateh vagina disabuik jo supravaginal. Di sapanjang serviks, ado saluran sampik babantuak lonjong nan disabuik kanalis servikalis, nan mahubuangan rungga rahim jo lumen vagina. Pintu saluran nan mangarah ka rahim disabuik ostium uteri internum, samantaro pintu saluran nan mangarah ka vagina disabuk ostium uteri eksternum.\nFungsi.\nSaluran di dalam serviks sampik nan tadiri dari cincin fibrosa nan kuek dengan kandungan kolagen tinggi. Fungsinyo manjago rahim tatap tatutuik jo janin tatap barado di dalamnyo salamo maso manganduang. Serviks dapek maragang pado wakatu parsalinan dek dasakan janin nan mamicu refleks parsarafan jo maningkekan kontraksi rahim sahinggo mambantu proses pargerakan kaluanyo bayi.\nSaluran serviks dilapisi dek kalenjar panghasil landia. Landia iko taba dan sariak ditembus dek sperma kacuali sasaat sabalun tajadinyo ovulasi. Pado maso ovulasi, konsistensi lendir baubah sahinggo sperma bisa manembusnyo dan tajadilah pambuahan (fertilisasi). Selain itu, kalenjar panghasil landia di serviks mampu manyimpan sperma nan hiduik salamo 2-3 hari. Sperma iko kudian bajalan ka ateh malalui korpus dan masuk ka tuba falopii untuak mambuahi sel talua. Dek baitu, hubungan seksual nan dilakuan dalam waktu 1-2 hari sabalun ovulasi dapek manyababan kahamilan.\nPanyakik kanker.\nManuruik data pado 2008, kanker serviks maruopan kanker katigo nan paling acok didarito pado padusi di dunia. Parbandingan persentasi panadritonyo baviarasi sacaro geografis, tapi kisarannyo ado 1 sampai 50 padusi dari 100.000 padusi nan mandarito kanker serviks. Di nagara-nagara bakambang, malah kanker iko manjadi kanker nan paliang mamatian, tarutamo dek diagnosis nan talambek sahinggo indak lakeh mandapekan panganan.\nVirus human papillomavirus (HPV) diduga kuaik sabagai panyebab utamo kanker serviks. Pado stadium awal, gejala nan timbua alun tacalik. Gejalanyo baru tacaliak ikutiko sel kanker serviks alah manginvasi jaringan di sakitarnyo. Caro deteksi dini kanker serviks nan umum yaitu dilakukan jo caro pap smear, yaitu maambiak sel sampel dari dindiang serviks. Tapi, di negara maju, metode iko alah digantian \"liquid based cytology\" (LBC) atau pemeriksaan sitologi cairan. Di nagara-nagara bakambang, dikenal pulo metode nan biaya jo alaiknyo lebih murah, yaitu manggunoan asam asetat atau disabuik \"visual inspection with acetic acid\" (VIA)."}
{"id": "327147", "revid": "12718", "url": "https://min.wikipedia.org/wiki?curid=327147", "title": "Ruselli Hartawan", "text": "Ruselli Hartawan () adolah saurang pamain buluayam Indonesia. Inyo marupoan anggota Klub Jaya Raya Jakarta. Inyo patamo kali bagabuang dalam tim nasional (timnas) buluayam Indonesia pado 2013. \nKiprah.\nRuselli mangawali kariernyo sabagai atlit Pelatnas Persatuan Bulu Tangkis Seluruh Indonesia (PBSI) pada 2013. Pado 2014, inyo balago di nomor tunggal padusi dalam ajang Olimpiade Remaja Musim Panas di Nanjing, Cina, tapi inyo gagal malaju ka babak semifinal. Pada 2017, Ruselli barasil mamanangkan nomor tunggal padusi di Kajuaraan Nasional (Kejurnas) PBSI di Pangkal Pinang.\nPado 2018, inyo masuak ka dalam tim Piala Uber Indonesia. Di sinan, inyo barasil mangalahkan pamain Cino Li Xueru jo pamain Prancis Katia Normand, tapi kudian inyo kalah dek pamain Malaysia Selvaduray Kisona."}
{"id": "327148", "revid": "73", "url": "https://min.wikipedia.org/wiki?curid=327148", "title": "Sri Temasek", "text": "Sri Temasek adolah rumah tapak balantai duo nan barado di kompleks nan samo jo Istana Presiden di Singapura. Bangunan iko ditagakan pado 1869. Awalnyo, Sri Temasek adolah rumah tampek kadiaman resmi Kepala Sekretaris (atau Sekretaris Kolonial) Singapura sangkek wilayah itu dijajah Britania. Sajak 1959, rumah iko manjadi kediaman resmi Perdana Menteri Singapura, tapi alun surang alah Perdana Menteri Singapura nan tingga di sinan. Pado 14 Februari 1992, Sri Temasek basamo Istana Presiden masuak dalam daftar Monumen Nasional Singapura.\nSijarah.\nSri Temasek ditagakan pado tahun 1869, sangkek wilayah Singapura dijajah Britania. Sangkek itu, bangunan iko alun punyo namo. Inyo hanyo dikenal sabagai kadiaman resmi Kepala Sekretaris (atau Sekretaris Kolonial) Singapura. Dari 1869 hinggo 1959, sadoalah pejabat Kepala Sekretaris Singapura tingga di siko.\nSasudah Singapura punyo pamarintahan surang pado 1959, Perdana Menteri Singapura patamo Lee Kuan Yew, nan mulai manjabaik pado bulan Juni, manjadian rumah iko sabagai kadiaman resmi. Sajak itu, barulah rumah iko diagiah namo resmi Sri Temasek. Sri Temasek dalam bahaso Malayu makasuiknyo iyolah \"kaagungan Temasek\". \"Sri\" atau \"seri\" aratinyo \"kajayaan\" atau \"pusek paratian\" (sasuatu nan manarik paratian dek kasantiangan atau kaindahannyo; pusek daya tarik, minat, atau kakaguman). Adopun \"Temasek\", barasa dari bahaso Jawa nan aratinyo \"kampung lauik\", adolah namo saisuak Singapura. Kini, Temasek manjadi julukan untuak Singapura.\nSampai kini, alun parnah ado Perdana Menteri Singapura nan manjadian Sri Temasek sabagai rumah kaluarga, dari Perdana Menteri Singapura patamo Lee Kuan Yew, kudian Lee Kuan Yew, sampai Lee Hsien Loong nan masih manjabek. Pado 1998, dalam \"Lee Kuan Yew: The Man and His Ideas\", Lee Kuan Yew manulih bahasonyo sangkek inyo manjadi Perdana Menteri pado tahun 1959, inyo jo istrinyo Kwa Geok Choo sakato indak tingga di Sri Temasek jo tigo anak mereka, nan masiang-masiang baumua tujuah, limo, jo duo tahun. Keluarga itu hanyo tingga sabanta di Sri Temasek pado tahun 1965 dek alasan kaamanan sangkek Singapura malapehan diri dari Malaysia. Walaupun biaut, Kwa katiko diwawancarai Straits Times pado 2000, manyabuik bahasonyo anak-anak Lee acok bamain di halaman rumah pado malam hari samentaro ayah mereka bamain golf.\nBangunan.\nLueh denah dasar Sri Temasek uyolah 1.600 meter persegi. Arsitekturnyo bacorak Asia jo Eropa. Pambangunan Sri Temasek sapaket jo Istano Singapura (kudian banamo Gedung Pamarintahan) nan dikarajoan sangkek pamarintahan Gubernur Negeri-Negeri Selat Sir Harry St. George Ord, sasudah kadiaman gubernur usali dibongka pado tahun 1859 untuak maagiah jalan ka Benteng Fort Canning. Desain Sri Temasek dirancang dek John Frederick Adolphus McNair (1829\u20131910), saurang insinyur sipil nan ditunjuak sabagai Insinyur Eksekutif jo Pengawas Narapidana dari Parmukiman Selat. Hampiang sado tanago karajo nan dikarahan adolah narapidana India dari Bencoolen. Pembangunan Sri Temasek jo Istano Singapura salesai pado tahun 1869.\nSri Temasek sempat indak diuni salamo batahun-tahun sahinggo babarapo bagian rumah manjadi rusak. Rumah iko dipelokan pado 2006 jo 2008 dek Konsultan CPG di bawah pangawasan arsitek Maureen Soh. Renovasi iko manuka struktur kayo nan rusak pado langkan rumah jo alumunium paduan tuang (\"aluminium-cast alloy\"). Bantuak detail dari langkan, pintu, jo jandela dipajaleh, samantaro lantai kayu nan lah tangga dipasang baliak. Pamelokan Sri Temasek ko mandapek apresiasi dari Urban Redevelopment Authority barupo Panghargaan Arsitektur Cagar Budaya Kategori A pado 2008."}
{"id": "327156", "revid": "9347", "url": "https://min.wikipedia.org/wiki?curid=327156", "title": "Gangguan gajalo somatis", "text": ""}
{"id": "327157", "revid": "10644", "url": "https://min.wikipedia.org/wiki?curid=327157", "title": "Psikofisik", "text": "Pycho artinyo adolah jiwa, dan \"fisik\" adolah hal nan nampak atau dapek diliek keberadaannyo. Psikofisik marupokan subdisiplin nan bahubungan antaro stimulus fisik jo subjek nan bahubungan.Hal nan acok diparatiankan dalam iduik adolah baa perkembangan psikofisik urang. Berkembang indak bararti jumlahnyo harus batambah, malainkan ado dalam bantuak paningkatan kualitas.\nPerkembangan Psikofisik Siswa.\nPerkembangan psikofisik punyo katakaitan langsuang jo perkembangan aktifitas baraja siswa. Ado ampek faktor nan mampangaruahi kalanjuikan perkembangan \"motor skills\" anak, yaitu :"}
{"id": "327158", "revid": "5325", "url": "https://min.wikipedia.org/wiki?curid=327158", "title": "Pancagahan bunuah diri", "text": "Kesehatan mental marupokan suatu kaadaan sejahtera yang dialami oleh individu maliputi emosional, psikologis maupun kesejahteraan di lingkungan sosial. Kesehatan mental samo pentingnyo jo kesehatan fisik, jikok kesehatan psikis awak taganggu, itu dapek mempangaruhi dan dapek mangganggu kesehatan fisik awak. Banyaknyo tekanan yang awak hadapi dapek mangakibekan awak manjadi mudah frustasi bahkan sampai depresi, bahkan kadang sampai baniek malakukan upayo bunuah diri. Oleh karano itu satiok tanggal 10 oktober \"World Health Organization\" (WHO) mamparingati dan manyumarakkan saruan untuak mancagah bunuah diri. Dari data yang dikaluaan dek WHO pado taun 2016 manunjuakan, satiok 40 datiak, urang kahilangan nyao dek bunuah diri dan labiah dari 800.000 urang maningga karano bunuah diri tiok taun, sahinggo bunuah diri manjadi penyebab utamo kamatian kadua pado urang-urang baumua 15 -29 tahun "}
{"id": "327159", "revid": "10649", "url": "https://min.wikipedia.org/wiki?curid=327159", "title": "Terapi perilaku rasional-emotif", "text": "Rational Emotive Behavior Therapy adolah pandakekan behavior kognitif yang manokankan pado katakaikan antaro parasoan, parangai, jo pikiran. RETB bisa digunokan untuak mambangun parilaku etis. RETB mangubah caro bapikia sasaurang irasional supayo manjadi rasional dan mangubah parilakunyo dari yang negatif manjadi positif. salah ciek cobang dari Rational Emotive Behavior Therapy adalah Rational Emotive Behavior Therapy Islam. Rational Emotive Behavior Therapy Islam batujuan manolong mambadayoan kambali potensi yang ado di dalam diri individu yaitu manusia fitrah barupo aql, qolbu, nafs, rus jo baliak mangiduikan kaimanan jo katakwaan sahinggo baliak bakambang dan bafungsi sabagaimano mastinyo. "}
{"id": "327160", "revid": "9347", "url": "https://min.wikipedia.org/wiki?curid=327160", "title": "Psikologi lansia", "text": "Psikologi lansia adolah sabuah bidang ilimu psikologi nan manjalehan soal maso pakambangan tarakhia dalam iduik manusia. Istilah lansia labiah disukoi dek dapek bakaik jo mudo. Alun ado batasan baku tantang urang nan disabuik lansia. Lansia manjadi topik pambahasan surang dalam psikologi dek parubahan peran jo kabiasaan dalam masyarakaik."}
{"id": "327161", "revid": "10650", "url": "https://min.wikipedia.org/wiki?curid=327161", "title": "Rehabilitas sosial", "text": "Rehabilitas sosial adolah suatu panyambuahan atau pambarian palayanan, baik sacaro mental, fisik, maupun sosial untuak pangguno narkotika, panyandang cacat, lanjuik umua nan indak tauruih. satiok panyambuahan tu punyo karajo karajo khusus tagantuang pado pasien nan ka dilayani. Biasonyo caro nan dipakai adolah metode terapi komunitas (Therapeutic Community) tagantuang jo kabutuhan pasien tasabuik. ciek dari banyak tindakan batujuan supayo pasien tasabuik dapek baliak manjalanan fungsi sosial didalam kahidupan bamasyarakaik. ciek dari banyak program nan malakukan kagiatan ko adolah program House Of Care."}
{"id": "327162", "revid": "10632", "url": "https://min.wikipedia.org/wiki?curid=327162", "title": "Psikodiagnostika", "text": "Psikodiagnostika adolah sabuah caro untuak mengenali kepribadian urang sacaro mendalam. Caro iko dipakai untuak memahami kondisi jiwa urang nan akan diagiah tau tentang dirinyo. Psikodiagnostika awalnyo dipakai untuak kepentingan masalah di bidang klinis. Tapi sairiang pakambangan zaman, caro iko indak hanyo digunakan untuak masalah di bidang klinis sajo, tapi di bidang non-klinis juo seperti bidang industri, organisasi, pendidikan, dan sosial. \nPado ilmu psikologi, psikodiagnostika punyo aspek teori nan dikambangkan serta prakteknya secara langsung. Psikodiagnostika barisi babagai caro-caro nan mengidentifikasi dan mangukua kepribadian dan karakteristik urang. Metode ko biasonyo dikaji lebih lanjuik dalam tingkat universitas, Metode yang ado di dalam psikodiagnostika diantaronyo metode observasi, wawancara, ataupun jo maambiak angket."}
{"id": "327163", "revid": "10633", "url": "https://min.wikipedia.org/wiki?curid=327163", "title": "Lingkungan sosial", "text": "Lingkungan sosial adolah tampek balangsuangnyo aktivitas sahari - hari. sosial manjadi faktor panantu terhadap parubahan-parubahan parilaku nan tajadi di satiok urang atau kelompok. Lingkungan keluarga, kawan samo gadang, serta lingkungan tampek tingga akan mambantuak parilaku dalam diri satiok urang. Lingkungan nan elok akan mambantuak nan elok juo, karano parilaku dan kepribadian urang cerminan dari lingkungan sosial nan nyo tempati. Keluarga manjadi lingkungan sosial nan pertamo kali dikenal seorang individu sabalum tajun ka lingkungan sosial lainnyo nan labiah gadang.\nKepribadian nan tabantuak pado anak dipengaruhi dek kondisi lingkungan sosialnyo serta didasari oleh babagai faktor balangsungnyo sosial. Katiko seorang anak mulai berinteraksi jo lingkungan sakitarnyo, maka secara ndak langsuang kepribadian akan timbua badasarkan hasil interaksi tersebut. Hal iko manunjuakkan batapo pentingnyo peran lingkungan sosial dalam mambantuak kepribadian urang."}
{"id": "327164", "revid": "10634", "url": "https://min.wikipedia.org/wiki?curid=327164", "title": "Psikologi komunikasi", "text": "Psikologi komunikasi adolah ilmu nan mampalajari usaho untuak mamprediksi, manguraian, dan mangandalian paristiwa mental jo behaviorial dalam komunikasi. Batehan dalam komunikasi sangaik lueh, yaitu mancakup panyampaian energi, galombang suaro, tando diantaro tampek, sistem atau organisme. Dalam psikologi komunikasi, psikologi barusaho malacak alasan mangapo suatu sumber komunikasi mampu mampangaruhi urang lain jo mangapo sumber komunikasi lainnyo indak.\nAubrey Fisher manyabuikan ado ampek ciri pandakean psikologi komunikasi, yaitu :\nTujuan psikologi komunikasi.\nSacaro umum, ado babarapo tujuan dari psikologi komunikasi :\nManfaaik mampalajari psikologi komunikasi.\nAdo babarapo manfaaik mampalajari psikologi komunikasi menuruik Stewart L. Tubbs jo Sylvia Moss :"}
{"id": "327165", "revid": "10647", "url": "https://min.wikipedia.org/wiki?curid=327165", "title": "Psikologi okupasi kesihatan", "text": "Psikologi okupasi kasihatan adolah cabang ilmu psikologi nan tafokus dalam pangambangan kasihatan para tanogo karajo. Istilah \"psikologi okupasi kasihatan (\"occupational health psychology\" (OHP)\" partamo kali ditamui dek sabuah tim akademisi di Universitas Hawaii pado tahun 1990 nan maninjau potensi nan kurang tapanuhi pado psikolog-psikolog untuak mandukuang pakambangan lingkungan karajo nan sihaik. OHP marundiang sajumlah topik utamo nan maliputi: dampak stres karajo pado kasihatan fisik jo mental; dampak pengangguran paso ka kasihatan fisik jo mental; kasaimbangan antaro dunia karajo jo kaluarga; kekerasan dunia karajo jo bantuak-bantuak penganiayaan lainnyo; kecelakaan jo kasalamatan; jo campua tangan lainnyo nan dirancang untuak maningkatkan/malinduangi kasihatan para tanago karajo."}
{"id": "327166", "revid": "10641", "url": "https://min.wikipedia.org/wiki?curid=327166", "title": "Psikologi sastra", "text": " iyolah duo cabang ilmu nan babeda tapi saliang bakaitan. Sastra labiah cenderung ka arah fiksi, sadangkan psikologi cenderung ka arah nan berdasarkan fakta (Jatman, 1985). Karya sastra dianggap sabagai sabuah hasil kreatifitas dan ekspresi pengarang. Sadangkan psikologi digunoan pengarang mamiliah karakter tokoh untuak mandukuang jalannyo carito. Bahwa pendekatan psikologi sastra pado dasarnyo bahubuangan dengan tigo gejala utamo yaitu pengarang, karya sastra, dan pembaco dengan pertimbangan bahwa pendekatan psikologi labiah banyak bahubuangan dengan pengarang dan karya sastra (Ratna, 2009: 61).\nTujuan psikologi sastra iyolah memahami aspek kejiwaan dalam suatu karya sastra. Sasuai dengan hakikatnyo, karya sastra maagiah pamahaman terhadap tokoh-tokohnyo, misalnyo masyarakat dapek memahami parubahan nan ado kaitannyo dengan psike."}
{"id": "327167", "revid": "10639", "url": "https://min.wikipedia.org/wiki?curid=327167", "title": "Pakambangan manusia", "text": "Pakambangan manusia adolah sabuah studi ilmiah tentang pola-pola parubahan manusia di sapanjang rentang kehidupan manusia. Pakambangan secara sistemastis labiah banyak mampangaruhi pertumbuhan, walaupun ado panurunan di dalam pakambangan tersebut (Santrock, 2009). Pakambangan manusia basifat sistematis, nan bararti pakambangan manusia basifat bakalanjuian dan teratur (Papalia dkk, 2009). Pakambangan manusia juo basifat adaptif, nan artinyo pakambangan manusia tajadi karno untuak mahadapi kajadian-kajadian dalam kehidupan. \nTujuan dari mampalajari pakambangan manusia iyolah untuk mambarikan gambaran (iyolah mambarikan gambaran dari pakambangan manusia), panjalehan (iyolah mambarikan panjalehan dari pakambangan manusia), peramalan (iyolah dapek mamprediksi pakambangan manusia dari gambaran nan alah didapek), dan intervensi (iyolah upayo untuak meningkekan pakambangan manusia) (Papalia dkk, 2009).\nBaltes, dkk. (dalam Papalia, dkk., 2009) maartian tujuah prinsip kunci tentang pendekatan pakambangan sapanjang iduik dan prinsip tersebut menjadi kerangka untuak mampelajari pakambangan manusia sapanjang iduik."}
{"id": "327168", "revid": "10630", "url": "https://min.wikipedia.org/wiki?curid=327168", "title": "Psikologi kasihatan", "text": "Psikologi kasihatan marupokan bagian dari ilmu psikologi yang manakuni kondisi atau faktor psikologis mempangaruhi kesihatan seseorang. Psikologi kasihatan iko baguno untuak mangurangi stress psikis nan dikaranokan penyakik dengan menggabuangan antaro pengetahuan psikis dan sosial. Psikologi kasihatan dapek digunokan oleh dokter sabagai pangandali kondisi psikis pasiennyo dengan caro membangkikan semangaik dan memotivasi pasiennyo."}
{"id": "327169", "revid": "10636", "url": "https://min.wikipedia.org/wiki?curid=327169", "title": "Gangguan konversi", "text": "Gangguan konversi marupokan sabuah kondisi kajiwaan urang nan disababkan indak bafungsinyo sistem saraf. Urang nan mandarito gangguan konversi ka kahilangan kandali pado sistem saraf pusek nan indak bahubungan dengan panyakik fisik lainnyo. Gangguan konversi juo dapek disabuik gangguan neurologis fungsional. Pado kondisi ko, fungsi sistem saraf pusek indak bafungsi sacaro normal. Umumnyo, panyakik iko labiah banyak tajangkik pado kaum padusi daripado laki-laki."}
{"id": "327170", "revid": "10628", "url": "https://min.wikipedia.org/wiki?curid=327170", "title": "Psikologi Kapamimpinan", "text": "Psikologi kapamimpinan adolah sabuah ciek bidang ilmu psikologi yang manjalehan bagaimano saurang pamimpin baparilaku sacaro konkret dan takao manjadi tauladan bawahan. Sahinggo apo yang diparintahkan atau dimintak amuah dikarajoan bawahan saelok-eloknyo.\nMode Pandakekan.\nTadapek tigo mode pandakekan dasa teori kapamimpinan, diantaronyo mode sipaik \"(trait model\"), mode parilaku (behavioral model), dan mode kontijensi (\"Contingency Model\"). Mode sipaik marupokan pandakekan yang mamusaikan bawahan pado personal pamimpin. Sadangkan mode parilaku mamusaikan pado tindakan pamimpin dan mode kotijensi mamusaikan pado paralunyo gaya kapamimpinan dalam ma sadoalah kaadaan.\nParilaku Kapamimpinan.\nParilaku saurang pamimpin sangaik ditakankan dalam psikologi kapamimpinan. Babarapo parilaku tasabuik iyolah, maagiahan dukuangan jo dorongan atau motivasi kapado bawahan, batangguangjawab, mancaliakan panarimoan jo pandangan positif, dan sabagainyo."}
{"id": "327171", "revid": "10652", "url": "https://min.wikipedia.org/wiki?curid=327171", "title": "Habituasi", "text": "Habituasi sacaro sadarhana adolah pambiasaan, atau panyasuaian pado sabuah hal. Habituasi marupokan sabuah ciek proses pambalajaran non-asosiatif nan tamasuak proses pambalajaran dasar, yakni pado katiko stimulus diagiah sacaro taruih-manaruih mako respon nan ditarimo akan manurun. Sahinggo stimulus dak dapek bakaik jo respon.\nMeskipun tajadi panurunan respon pado proses habituasi, efek nan ditampakkan indak mambahayokan untuak makhluk. Hal iko dikaranokan katiko stimulus taruih-manaruih diagiah pado makhluk tu,mako nyo akan manyasuaian diri sacaro elok, sahinggo respon indak ditampakkan dan stimulus diabaian"}
{"id": "327172", "revid": "10648", "url": "https://min.wikipedia.org/wiki?curid=327172", "title": "Kalervo Oberg", "text": "Kalervo Oberg adolah saurang palopor dalam bidang ekonomi dan antropologi terapan. Inyo lahia pado tangga 15 Januari 1901 di Nanaimo. Oberg manarimo gelar sarjananyo dibidang ekonomi pado tahun 1928 di University of British Columbia jo gelar magisternyo dibidang nan samo pado tahun 1930 di University of Pittsburgh. Indak lamo satalah inyo luluih dari studi magisternyo, Oberg manaruihan studinyo di bidang Antropologi di University of Chicago. "}
{"id": "327173", "revid": "10637", "url": "https://min.wikipedia.org/wiki?curid=327173", "title": "Malingering", "text": "Malingering adolah parilaku icak - icak sakik nan balabiahan nan digunoan untuak mandapekan kauntuangan diri. Malingering tajadi gara - gara lingkuangan sakaliliangnyo, mode meilakan hukuman di sakolah, mamalsuan kasehatan, banyak nan lainnyo lai \nTando - tando.\nManuruik Diagnostic jo Statistical Manual of Mental Disorder edisi ka-5 (DSM-5), tando - tando urang baparilaku malingering adolah:"}
{"id": "327174", "revid": "577", "url": "https://min.wikipedia.org/wiki?curid=327174", "title": "Hematofobia", "text": "Hematofobia adolah namo lain dari katakuikan balabihan seseorang kapado darah antah itu takaik dengan situasi yang berhubungan langsung jo darah ataupun indak. Sabab tulah biasonyo para pandarito maraso sangaik katakuikan indak sajo katiko mereka maliek atau barado di sakitar darah, namun mereka juga akan maraso sangaik katakuikan bilo maliek luko takalupek dan suntikan vaksinasi. Dek itulah, selain katakuikan akan meliek atau barado di sakitar darah surang ataupun darah urang lain, hematofobia juga dilandasi oleh perspektif lain yaitu katakuikan akan indikasi yang manyababkan hal ini."}
{"id": "327175", "revid": "577", "url": "https://min.wikipedia.org/wiki?curid=327175", "title": "Gangguan somatoform", "text": "Gangguan somatoform adolah panyakik kacamehan dan katagangan dalam psikologi yang barupo kaluahan dibagian badan tapi penjalehan kebenaannyo indak ado tabukti sacaro medis. Panyakik iko acok disabuik jo namo \"briquet's syndrom\". Panyaik iko tumbuah karano adonyo masalah didalam diri urang yang basangkuiikan, hubungannyo jo urang lain, kacondongan satiok urang, pangalaman psikologi yang buruak dan tahambeknyo dalam manyampaian kaadaan emosi. Sacaro umum, gujalo-gujalo umum panyakik ko iolah panek,latiah, kurang eloknyo pencernaan usus karano takanan."}
{"id": "327176", "revid": "10653", "url": "https://min.wikipedia.org/wiki?curid=327176", "title": "Kontravensi", "text": "Kontravensi iolah suatu bantuak hubuangan sosial disosiatif nan tajadi di hiduik nan bamasyarakat. Di urang banyak kontraversi acok dikecekan jo patikaian jo pasiliahan. Tapi acok jo dikecekan jadi ciek hal nan buruak, tapi kok baitu na kontravensi ko dak ka lapeh jo hiduik sahari-hari do, cubo caliak banyak akibaiknyo dalam hiduik sahari-hari. \nAkibaik Kontravensi.\nAkibaik buruak dari kontravensi iolah banyak urang bacakak. Katiko bacakak lah dak talok di salasaian lai, mako nan tajadi adalah papacahan. Pasti ado banyak masalah sosial nan ka manggaduah sistem tata hiduik urang banyak. Karajo jo guno urang sadonyo ka tangganggu. Tapi dak itu se, ado lo akibat ancaknyo, contohnyo pas rapek jo barundiang. Itu bana yang dicari."}
{"id": "327177", "revid": "577", "url": "https://min.wikipedia.org/wiki?curid=327177", "title": "Hipokondria", "text": "Hipokondria adolah gangguan somatoform nan marujuak pado sabuah kondisi dimano saurang mampunyoi kekhawatiran nan balabihan atau mampunyoi obsesi nan gadang mangenai sabuah pemikiran, dimano urang tasabuik bapikia sadang atau mungkin mangidap panyakik nan cukuik parah, padahal inyo indak manunjuk-an gujalo fisik manganai panyakik tasabuik, sahinggo hal iko dapek mambuek taganggunyo fungsi sosial, fungsi karajo, dan fungsi penting lainnyo dari pandarito tasabuik.\nUrang nan mangidap hipokondria akan mampunyoi raso khawatir nan tinggi, sarto mungkin sajo mampunyoi kagalisahan nan balabihan manganai suatu panyakik tatantu. Kagalisahan nan balabihan iko dapek mamicu stres pado panderito hipokondria.\nGangguan hipokondria iko marupakan sabuah payakik mental nan dapek baubah-ubah intensitas gujalonyo, bisa sajo samakin mamburuk sariang wakatu jiko indak sagaro diatehi. salah ciek caro mancegak-annyo adolah dengan malakukan konseling psikologis (psikoterapi) dan dengan mangonsumsi babarapo ubek nan memang dianjuakan atau alah diresep-an samo dotor\nTando jo gujalo Hipokondria.\nTando-tando dan gujalo gangguan kacamehan hipokondria bisa babeda antaro ciek pandarito jo pandarito lainnyo. adopun tando-tando dan gujalo hipokondria nan umum adolah sabagai barikuik:\nDari hal-hal nan telah disabuik-an di ateh, masih banyak juo gujalo-gujalo lain nan dirasokan pandarito hipokondria."}
{"id": "327178", "revid": "10635", "url": "https://min.wikipedia.org/wiki?curid=327178", "title": "Teori Terapi Kognitif", "text": "Terapi perilaku kognitif atau Cognitive Behavioural Theraphy (CBT) adolah terapi nan maanjuaan urang mancaliak dirinyo surang dengan caro yang babeda guno maatasi masalah kasihatan mental, contohnyo depresi, Obsessive Compusive Dissorder (OCD), sampai fobia.Prinsip dari CBT iolah bahwa suatu masalah tibo dari baa urang mamandang masalahnyo sahinggo baakibat ka tindakan dan parasaan. \nBerdasar salah ciek penelitian terapi perilaku kognitif tabukti bisa manurunan tingkek kacamehan dengan caro maubah pamikiran buruak manjadi pamikiran nan labiah rancak dan masuak aka.Pamikiran nan rancak dan masuak aka ko lah nan beko manolong urang maatasi banyak masalah kasihatan mental yang dipunyo.Hal iko dikarenakan konsep dari terapi perilaku kognitif itu surang adolah pikiran, sensasi fisik, parasaan, dan tindakan saling bakaitan.\nCaro Karajo Teori Terapi Kognitif.\nSudah babarapo sesi, terapis beko membahas baliak apo sajo parubahan nan alah tajadi jo mamastian tujuan alah tacapai atau alun."}
{"id": "327179", "revid": "10640", "url": "https://min.wikipedia.org/wiki?curid=327179", "title": "Psikologi Analitik", "text": "Psikologi Analitik iolah salah ciek teori nan dikambangan oleh Carl Gustav Jung, yang ma sacaro sadarhano inyo barusaho manunjuakan ba'a manggali pangalaman maso lampau untuak mamahami maso kini jo maso bisuak. Jung manakanan pantiangnyo mantarjamahan mimpi sasuai dengan fungsinyo dalam kahidupan psikis manusio. Mimpi marupokan salah ciek aktivitas jiwa nan oleh urang dulu dianggap manganduang banyak simbol untuk mantarjamahan gejala-gejala kahidupan nan ka tibo (Jung, 1986:31).\nDalam pandangan Jung, kaberadoan manusio (human being) marupokan fungsi psikis (jiwa) manusio, jo kejadian-kejadian nan dialami manusio marupokan tarjamahan dari bagian-bagian bahaso psikis manusio. Oleh kareno itu konsep unconsious (ka indaksadaran) manjadi konsep utamo dari pandangan Jung ko.\nPsikis manusio manjadi bagian dari ka indaksadaran kolektif. Baa awak bida mamahami konsep ka indak sadaran kolektif nan samapai kini masih dipardabekkan? dibawah ego (den yang sadar), Jung mandapekkan psike indak sadar yang asli. Psike indak sadar kodapek bafungsi sacaro \"karajosamo dengan\" atau sacaro \"tapisah dari\" kasadaran tadi. Kasadaran dapek basifat individual, sajauah itu mangandung ingatan-ingatan, pikiran-pikiran, perasaan-perasaan nan alah ditakan dari si individu dari maso lampau (Jung, 1986:12). \nJasa dari Jung iolah inyo sacaro empiris dapek manunjuakan alam indak sadar nan labiah dalam dari ka indaksadaran pribadi, jo nan basifat kolektif, sabab dipunyoan oleh saluruh manusio jo tadapek pado sado budayo. Pengalaman kolektif taungkap malalui simbol-simbol, gambaran, dan motif-motif nan diwarnai jo emosi, sarto timbul sacaro spontan dalam mimpi, fantasi, nan sacaro nyato manggambaran masalah inti dari eksistensi manusio, sakaligus dapek maagiahan pandangan dalam situasi kritis. Singkatnyo, teori tentang alam kaindaksadaran (unconsious) marupokan suatu sumber nan spontan jo kreatif."}
{"id": "327180", "revid": "12718", "url": "https://min.wikipedia.org/wiki?curid=327180", "title": "Gangguan obsesif kompulsif", "text": "Gangguan obsesif kompulsif (OCD) adolah gangguan mental dima penderitanyo tatakan karano pamikiran nan baulang sahinggo mambuek pandaritonyo malakuan sabuah tindakan sacaro baulang. Pado dasarnyo pandarito gangguan iko manyadari bahwa inyo takanai gangguan OCD, tapi inyo indak bisa mangontrol dirinyo untuak baranti malakuan itu. Misalnyo, pandarito OCD akan mancuci tangannyo baulang kali karano inyo bapikia alum mancuci tangannyo dengan barasiah."}
{"id": "327181", "revid": "10643", "url": "https://min.wikipedia.org/wiki?curid=327181", "title": "Histeria", "text": "Histeria adolah gangguan kejiwaan nan alah banyak dikenal dek urang. Histeria biasanyo ditandoi jo kajang-kajang, sahinggo urang-urang biasanyo manyabuiknyo jo kesurupan. Menuruik Freud, histeria adolah akibat nan tajadi akibaik dari konflik antaro super ego jo seks nan indak ditarimo dek super ego.\nMenuruik Sigmun Freud, histeria tajadi disebaban dek pangalaman traumatis nan kemudian ditakankan ka dalam alam bawah sadar. Hal tasabuik bamaksud untuak manghilangan pangalaman tarsabuik. Namun, pangalaman tasabuik indak sanang untuak dihilangan, sahinggo suatu saat akan muncua ka alam sadar dalam bantuak gangguan jiwa.\nHisteria tabagi manjadi duo, yaitu histeria mayor jo histeria minor. Pada histeria minor, kacamehan diubah manjadi gangguan saraf dengan gejala : lumpuah jo kajang-kajang.\nSadangkan pada histeria mayor, kacamehan pada penderita tajadi sangaik hebat nan dapek manyababan fungsi kepribadian bakarajo sacaro otonom, sahinggo timbua gajalo-gajalo : amnesia, fugue, jo kepribadian gando."}
{"id": "327182", "revid": "389", "url": "https://min.wikipedia.org/wiki?curid=327182", "title": "Terapi Perilaku Dialektika", "text": "Terapi Perilaku Dialektika atau \"dialectic behaviour therapy\" (DBT) adolah terapi nan dilakuan pado anak nan mangalami gangguan kepribadian cak tando-tando anti sosial tahap melewati bateh hukum nan tarafnyo alah ditatapkan nagari. \nSijarah.\nTerapi Perilaku Dialektika adolah terapi nan digandangkan dek Psikolog Marsha M. Linehan pado tahun 1980-an. Terapi ko manjadi salah ciek dari psikoterapi khusus nan barasal dari perilaku-kognitif. Pado awalnyo terapi kok batujuan untuak juo manjago urang dek gangguan kepribadian borderline. "}
{"id": "327183", "revid": "7359", "url": "https://min.wikipedia.org/wiki?curid=327183", "title": "Galodo", "text": "Galodo atau banjir bandang adolah banjir nan aianyo gadang nan tajadi sacaro tibo-tibo atau aia mangalia sacaro dareh nan dapek maanyuikan apo sajo nan di hantamnyo sarupo batang kayu gadang atau batu-batu gadang. Galodo iko tajadi sacaro tibo-tibo di daerah atau datarannyo atau pamukaan tanahnyo agak randah akibaik hujan labek nan turun taruih-manaruih. Galodo ko tajadi katiko panjenuhan aia tahadok tanah di wilayah tasabuik balangsuang dengan sangaik capek sahinggi indak dapek diserap baliak dek tanah. Aia nan taganang ko kamudian samakin lamo samakin banyak. Salanjuiknyo, karano indak bisa tatampuang lai aia tasabuik mako aia tasabuik mangalia ka pamukaan tanah nan labiah ranndah. Aia nan mengalia tasabuik sangaiklah capek ka daerah nan labiah randah. Akibaiknya, sagalo macam benda-benda nan dilewatinyo dapek dihanyuikannyo sacara tibo-tibo. Galodo ko dapek mangakibaikan karugian nan gadang karano dapek maanyuikan rumah, binatang tarank, sarato jo manusia. \nPanyabaik galodo.\nHujan dareh taruih-manaruih.\nHujan dareh nan tajadi taruih-manaruih dalam babarpo hari dapek mangakibaikan tajadinyo galodo. Hujan dareh nan taruih-taruih ko sacara ilimunyo dinamoan jo istilah \"curah hujan eksepsional\". Parubahan iklim global nan tajadi pado maso kini ko tanyato badampak buruak kapado tajadinyo akumulasi curah hujan nan tinggi dalam wakatu nan singkek. Dengan curah hujan tahunan nan relatif samo, namun jo durasi nan singkek akan badampak pado maningkeknyo intensitas banjir nan tajadi. Apalai kalau curah hujannyo manyimpang jauh atau labiah tinggi (hujan eksepsional) dibandingan jo normalnya atau nan biasonyo, mako banjir gadang nan tajadi bisa sangaik gadang. Labiah parah lai kalau kajadian hujan labek tasabuik balangsuang salamo babarapo hari baturuik-turuik, mako aia gadang atau galodo nan datang dari hulu dapek marusak jo mambuek banjir di hilia. \nRusaknyo kawasan batang aia.\nRusaknyo kawasan disakitaran aliran batang aia ko disabuik juo jo karusakan sistem. Iko biasosnyo tajadi dek ulang masyarakaik nan marubah fungsi-gungsi lahan nan ado di kawasan aliran batang aia tasabuik, Sabananyo lahan kosong dapek baguno sabagai panyerap aia hujan katiko hujan turun. Katiko lahan- lahan kosong tasabuik disalah gunoan atau dibuek rumah disinan mako hal iko dapek mambuek air hujan nan turun tadi taserap sacaro indak maksimal ka dalam tanah. Katiko aia nan indak taserap tasabuik indak maksimal, mako kajadian iko akan menyabaikan galodo tajadi. Labiah lai apobilo lahan nan disalah gunoan tasabuik adolah lahan nan barado di sakitaran batnag aia. Mako hal ikolah nan akan samakin mambuek galodo bisa tajadi di kawasan tasabuik. Salain itu, pasokan aia nan randah pado musim kamarau manyabaikan patumbuahan vegetasi atau batang-batnag kayu samakin tabateh kareno pada awal musim hujan kemampuan daerah aliran sakitaran batang aia untuak manyerap jo manahan aliran aia di pamukaan sangaik randah sahinggo sabagian gadang hujan ditransfer manjadi debit aia di batang aia nan kamudian tajadi banjir nan gadang. Galodo ko bisa tajadi labiah gadang apobilo tajadi awal musim hujan karano vegetasi tumbuah alum optimal."}
{"id": "327184", "revid": "577", "url": "https://min.wikipedia.org/wiki?curid=327184", "title": "Tentara Merah", "text": ""}
{"id": "327185", "revid": "12718", "url": "https://min.wikipedia.org/wiki?curid=327185", "title": "Sergio Ag\u00fcero", "text": "Sergio Leonel \"Kun\" Ag\u00fcero del Castillo (lahia di Quilmes, Argentina, 2 Juni 1988; umua 31 tahun) adolah pamain sipak bola bakabangsaan Argentina nan bamain sabagai Striker untuak Manchester City di Liga Primer Inggris jo tim nasional Argentina.\nAg\u00fcero bamain untuak Independiente sajak tahun 2003 hinggo tahun 2006. Ag\u00fcero mancetak rekor sabagai pamain sipak bola paliang mudo dalam sijarah Primera Divisi\u00f3n Argentina katiko diturunan Independiente malawan San Lorenzo pado umua 15 tahun 35 hari pado 7 Juli 2003.\nAg\u00fcero nan mamiliki panggilan akrab iko, basamo Lionel Messi dianggok publik dunia sabagai titisan dari Diego Maradona. Namonyo samakin tanamo katiko mambaok timnas Argentina U-20 sabagai juara Piala Dunia FIFA U-20 2005, Piala Dunia FIFA U-20 2007 dan juo medali ameh bagi Argentina pado Olimpiade Beijing 2008. Prestasi tasabuik mambuek namonyo masuak ka dalam skuat timnas senior Argentina dan bamain pado Piala Dunia FIFA 2010 jo Copa Am\u00e9rica 2011.\nKarier Klub.\nAg\u00fcero mamulai kariernyo basamo Independiente pado 2003. Tahun 2006, inyo bagabuang jo Atletico Madrid hinggo tahun 2011. Pado bulan Juli 2011, Ag\u00fcero bagabuang ka Manchester City.\nManchester City.\nMusim 2011\u201312.\nPado 28 Juli 2011, Manchester City mangonfirmasi panekanan kontrak durasi limo tahun dek Ag\u00fcero. Dilaporkan bahwa biaya nan dikaluaan City untuak mandapekannyo sakitar \u00a338 juta (\u20ac45 juta, $60 juta). Ag\u00fcero manjalani debutnyo untuak City pado 15 Agustus 2011 katiko manang 4\u20130 malawan Swansea City di ajang Liga Primer Inggris. Ag\u00fcero masuak sabagai pamain pangganti pado minik 59 dan sambilan minik kamudian inyo langsuang mancetak gol patamonyo bagi klub. Inyo juo maagiah sabuah \"assist\" untuak David Silva dan malangkoki pentas debutnyo jo gol kaduonyo pado \"injury time\". 30 menit debutnyo tasabuik mandapek ulasan bagus dari para jurnalis sipak bola dan manyabuiknyo sabagai salah satu debut terbaik di persepak bolaan Inggris. Inyo mancetak \"hat-trick\" patamonyo di Liga Primer ka jala Wigan Athletic. Pada 1 November, Ag\u00fcero masuak dalam daftar namo calon pamanang FIFA Ballon d'Or.\nSapanjang musim debutnyo, Ag\u00fcero taruih maagiah kontribusi bagi klub jo sumbangan golnyo di babagai patandiangan sampai manembus angko 20. Pado 4 Mei, Ag\u00fcero dinobatkan sabagai Pamain Terbaik Manchester City musim tasabuik dan gol patamonyo katiko manang 6\u20131 malawan Norwich juo dinobatkan sabagai \"Goal of the Season\".\nMusim 2014-2015.\nSergio Aguero resmi dinobatkan sabagai pancetak gol paliang subua di Liga Inggirih musim iko.Inyo sukses maraih Premier League Golden Boot untuak musim 2014-15 satalah mangakhiri musim iko jo manorehkan catatan sabanyak 26 gol. Indak ado striker lain satupun nan mampu manyamoi torehan gol Aguero sampai musim iko barakhia."}
{"id": "327186", "revid": "12718", "url": "https://min.wikipedia.org/wiki?curid=327186", "title": "Rumah makan Padang", "text": "Rumah Makan Padang atau Ampera Padang atau Restoran Padang adolah sabuah \"bisnis\" kadai makan/rumah makan/restoran nan manjua atau manghidangkan babagai macam \"kuliner\" atau masakan Minangkabau nan barasa dari Sumatera Barat.&lt;ref name=\"merdeka.com/peristiwa/6-fakta-menarik\"&gt;\"6 Fakta menarik dari rumah makan Padang\" \"Merdeka.com\", 12-05-2014. Diakses 26-01-2020.&lt;/ref&gt;\nRumah makan Padang marupoan tampek makan nan tanamo di Indonesia, indak ado hanyo tadapek di Indonesia, rumah makan Padang ko tadapek pulo di babagai negara di dunia, dan disukai oleh berbagai kalangan serta bermacam \"etnis\" dan bangsa karano masakan/makanannyo nan lamak bana sarato jo \"adaptasi\" rasonyo nan bisa manyasuaian diri jo lidah atau salero masyarakaik di mano rumah makan iko barado. Rumah makan Padang nan barado di lua daerah Sumatra Baraik biasonyo manghidangkan masakan nan indak talalu padeh, babeda jo rumah makan nan baraado di tanah asanyo, Sumatera Barat.\nAsa usua panamoan 'Restoran Padang' atau rumah makan padang ko nan dikatahui paliang awa bahasia dilacak malalui sabuah panalitian nan dilakuan dek Surya Suryadi, saurang filolog dari Universitas Leiden, Balando. Inyo manamuan bukti \"historis-empiris\", yaitunyo sabuah iklan restoran Padang nan banamo PADANGSCH-RESTAURANT \"Gontjang-Lidah\" di Cirebon nan dikalola dek saurang parantau Minang, B. Ismael Naim, dimuek salamo babarapo bulan pado tahun 1937 di harian \"Pemandangan\" nan tabik di Batavia.\nPanamoan 'Rumah Makan atau Restoran Padang' iko sabananyo indaklah baaitu tapek, karano asa dari masakan dan palaku \"bisnis\" iko indak hanyo dari kota Padang, akan tapi justru labiah banyak barasa dari wilayah lainnyo di Sumatera Barat, sarupo Agam, Lima Puluh Kota, Padang Pariaman, Tanah Datar, dan babagai wilayah lainnyo. Satiok wilayah itu manghasiaan raso jo ragam masakan nan agak babeda antaro ceik jo nan lainyo.\nUsaho rumah makan iko tasadio dalam bantuak babagai tingkekan \"sosial\", mulai dari ampera Padang kaki limo nan haragonyo tajangkau dek kalangan bawah, rumah makan nan targetnyo adolah kalangan manangah sabagai sasaran pambalinyo, hinggo restoran mewah nan menargetan kalangan ateh jo harago nan cukuik tinggi sasuai jo \"fasilitas\" nan disadioan.&lt;ref name=\"okezone.com/read/2011/09/12/23/501483\"&gt;\"Halo Warung Padang, Halo Warteg\" \"Okezone.com\", 12-09-2011. Diakses 26-01-2020.&lt;/ref&gt;"}
{"id": "327187", "revid": "8466", "url": "https://min.wikipedia.org/wiki?curid=327187", "title": "N'Golo Kant\u00e9", "text": "N'Golo Kant\u00e9 (lahia di Paris, 29 Maret 1991; umua 28 tahun) adolah saurang pamain sipak bola bakewarganegaraan Parancih nan bamain untuak klub Chelsea biaso bamain pado posisi gelandang batahan.\nKant\u00e9 mamulai karier juniornyo di klub Boulogne. Sempat pindah ka Caen jo Leicester City sabalum bagabuang jo Chelsea pado tahun 2016.\nKarier klub.\nLahia di Paris, Kant\u00e9 mamulai karier sipak bolanyo pado umua dalapan tahun basamo JS Suresnes sabuah klub nan berada di pinggiran barat ibukota,salamo babarapo dekade.Badasarkan pernyataan dari asisten manajer Pierre Ville,Kant\u00e9 tatok barado di lua radar klub-klub gadang karano tubuhanyo nan ketek jo gaya bamain tanpa pamrih. malalui kontak presiden Suresnes pado tahun 2010,inyo bagabuang jo tim cadangan Boulogne.Inyo mamulai debut profesionalnyo di patandiangan tarakhia Ligue 2 pado 18 Mei 2012,kakalahan 1-2 di kandang untuak timnyo nan alah tadegradasi ka Monaco, manggantian Virgile Reset salamo 11 minik tarakhia.\nSalamo 2012\u201313 Championnat National,inyo bamain di lapis katigo Championnat National, hanyo kahilangan satu patandiangan liga. Pado 10 Agustus, inyo mancetak gol patamonyo,satu-satunyo dalam kamanangan dari Luzenac di Stade de la Lib\u00e9ration,\nCaen.\nPado 2013, inyo bagabuang jo tim Ligue 2 Caen dan mamainkan 38 patandiangan di musim patamonyo katiko mereka barado di urutan katigo di Ligue 2, mambuek mereka promosi ka Ligue 1.Dalam patandiangan kaduonyo pado 9 Agustus,inyo mancetak gol patamonyo untuak manyamoan kadudukan dalam kamanangan 2-1 di Laval.\nLeicester city.\nKant\u00e9 ditransfer ka klub Liga Primer Ingggris Leicester City dek Steve Walsh,nan sabalumnyo alah mamfasilitasi transfer Jamie Vardy jo Riyad Mahrez ka tim. Pado 3 Agustus 2015, inyo bagabuang jo Leicester jo kontrak ampek tahun, jo biaya nan indak diagiah tau dilaporkan sebesar \u20ac8 juta (\u00a35,6 juta). Inyo malakukan debutnyo limo hari kamudian katiko manggantian Vardy untuak dalapan minik tarakhia katiko mereka manang di kandang 4-2 dari Sunderland. Pado 7 November,inyo mancetak gol patamonyo di Liga Primer Inggarih dalam kamanangan kandang 2-1 malawan Watford.\nChelsea.\nPado 16 Juli 2016, Kant\u00e9 manandatangani kontrak untuak bagabuang basamo Chelsea jo biaya nan dilaporkan sagadang \u00a332 juta. Satalah manandatangani kontrak limo tahun jo klub, Kant\u00e9 mangatoan: \"Ambo sanang bana alah manandatangani kontrak untuak salah satu klub gadang di Eropa. Iko adolah mimpi nan manjadi kanyataan bagi denai.\""}
{"id": "327188", "revid": "12718", "url": "https://min.wikipedia.org/wiki?curid=327188", "title": "Al-Mizan (majalah)", "text": "Al-Mizan adolah majalah Islam dwi-mingguan baaksara Arab-Melayu nan tabik duo kali sabulan di Maninjau, Kabupaten Agam, Sumatera Barat dari 1918 hingga 1922. Majalah iko dikelola dek Parsatuan Tarbiyah Islamiyah di bawah asuhan Syekh Hasan Basri, saurang ulama tanamo di Maninjau nan parnah manduduki jabatan sabagai \"de commissaris\" Ittihad Ulama Sumatera (Persatuan Ulama Sumatera) pada 1916.\n\"Al-Mizan\" umumnyo barisi karangan manganai ugamo sarato mamuek rubrik jawaban partanyaan kiriman pambaco.\nIsi.\nMajalah \"Al-Mizan\" ditulih manggunoan aksara Arab dalam bahaso Malayu. Al-Mizan adolah kato dalam bahaso Arab nan baarti timbangan. \"Al-Mizan\" manyabuik diri sabagai \"surek kaba ugamo Islam jo perkabaran\". \n\"Al-Mizan\" tabik duo kali dalam sabulan dan pananggalannyo manggunoan kalender Hijriyah. Edisi pardananyo tabik pado 1 Zulkaidah 1336. Panarbitannyo dikarajoan dek parcetakan Merapi &amp; Co di Fort de Kock.\nPambaco \"Al-Mizan\" datang dari berabagai daerah di Sumatera. Salain dari daerah-daerah Sumatera Barat, pambaco \"Al-Mizan\" barasa dari Aceh, Tapanuli, Deli, Pekanbaru, jo Jambi. Hal itu tacaliak pado rubrik partanyaan pambaco \"Al-Mizan.\" Rubrik iko dikelola dek saderet ulama takah Muhammad Sa\u2019ad al-Khalidi Mungka, Khatib Ali Padang, Muhammad Nur Bayur Maninjau, Abdullah Maninjau, Sulaiman Ar-Rasuli Candung, Jamil Jaho Padangpanjang, jo Machudum Tanjuang Bingkuang. Umumnyo, ulama-ulama nan tun faqih dalam Mazhab Syafi\u2019i."}
{"id": "327189", "revid": "6658", "url": "https://min.wikipedia.org/wiki?curid=327189", "title": "Al-Moenir (majalah)", "text": "Al-Moenir marupoan majalah Islam nan mulonyo tabik di Minangkabau. Majalah ko ditabikan dek Syekh H. Abdullah Ahmad pado taun 1911 (1329 H) sarato ditolong pulo dek Syekh Abdul Karim Amrullah jo Syekh H. Muhd. Thaib Umar. Al-Munir dikaluaan dek Jami'ah Adabiah di Padang satiok hari-hari di bulan Arab jo pertengahan. Sacaro umum majalah ko barisi palajaran, pangatahuan, jo perkhabaran. Juz patamo ditabikan pado tanggal 1 April 1911 M (1 Rabi'ul-akhir 1329 H).\nSijarah.\nPado tahun 1906, muncua majalah \"Al-Imam\" di Singapura di bawah asuahan Tahir Jalaluddin Al-Azhari. Majalah ko dalam sajarahnyo mampunyoi kaitan nan arek jo \"Al-Urwatul Wusqa\", majalah nan ditabikkan dek Jamal-al-Din Afghani jo Muhammad Abduh di Paris, Parancih. Majalah iko baredar di Samananjuang Malaya jo Pulau Sumatra. Ciek dari daerah nan mandapekkan pangaruah paliang kuek dari panabitan \"Al-Imam\" adolah Minangkabau.\nSasudah panabitan \"Al-Imam\" tahanti pado tahun 1909, wakia dari Minangkabau Abdullah Ahmad sacapeknyo basobok jo pimpinan majalah \"Al-Imam\" di Singapura. Dalam kunjungannyo, Abdullah Ahmad manyampaikan mukasuik untuak manabikkan majalah jo visi jo misi dakwah nan samo. Pulang dari kunjuangan ka Singapura, Abdullah Ahmad jo dukuangan para padagang lokal mulai marintis panabitan \"Al-Munir\" di Padang.\nPakumpulan ulama pandiri \"Al-Munir\" tagabuang dalam Sjarikat Ilmu, nan sakaligus manjadi badan panabitan jo pangalola \"Al-Munir\". Anggotanyo tadiri dari para ulama dari kalompok pambaru di Minangkabau atau acok disabuik jo Kaum Mudo. Abdullah Ahmad indak manjadi panguruih harian. Pimpinan harian majalah adolah Marah Muhammad. Dalam jajaran dewan redaksi, nan diketuai dek Sutan Djamaluddin Abubakar, tacatat sajumlah namo di antaronyo Abdul Karim Amrullah (ayah Hamka), Muhammad Thaib Umar, jo Sutan Muhammad Salim (ayah Agus Salim). Panulih-panulih lain nan indak masuak dalam struktur kapangurusan di antaronyo Ibrahim Musa Parabek, Abbas Abdullah, Zainuddin Labay El Yunusy, jo Muhammad Jamil Jambek.\nIsi.\nAl-Munir barisi tantang kabaikan agama Islam jo kalapangannyo manuruik Al-Qur'an jo Hadits, ilimu sejati atau ilimu yang basambuang-sambuang di tiok juz tantang kaimanan, jo sajumlah karangan nan barisi palajaran jo pangatahuan barupo ilmu falak. Salain itu, Al-Munir barisi soal jo jawaban tantang masalah agama, perkhabaran tantang kajadian dalam nagari jo lua nagari nan tarutamo di negara Islam, sarato adab jo akhlak nan basambuang-sambuang di tiok juz.\nPimpinan.\nPamimpin jo pambantu Al-Munir tadiri dari duo ulama jo duo urang intelek. Pimpinannyo yaitu H. Abdul Karim Amrullah Danau jo Mohd. Dahlan St. Lembak Tuah. Kaduo ulama tu manjadi guru kapalo pulo di sakolah kelas I di Padang. Duo intelek nan manolong di majalah Al-Munir ko yaitu H. Mohd. Thaib Umar Batusangkar jo St. Muhd Salim nan marupoan jaksa pensiun Kota Gadang pulo. Nan manjawek soal-soal agama di Al-Munir yaitu Syekh Ibrahim Musa Parabek jo Syekh M. Jamil Parabek untuak ilimu Falak sarupo mambuek Imsakiah Al-Munir.\nSyair.\nSyair nan dikarang dek Syekh H. Muhd. Thaib Umar babunyi :Dengan Bismillah bergerak pena.\nMemuji Allah Tuhan Maulana.\nBermacam-macam makhluk Rabbana.\nAda yang mulia ada yang hina.Syair tu mancaritoan sabab muasabab makhluk manusia nan mulia jo nan hino. Manuruik syair tu makhluk manusia nan mulia sarupo bangsa Barat jo yang hino sarupo bangsa Timur nan manjajah bangsa Barat. Urang Barat mampalajari ilimu dunia nan pantiang untuak kaparluan dunia, sahinggo urang tu maju.\nPangalolaan.\nPado taun 1914 M, Syekh Abdullah Ahmad mandirian Syarikat Ilimu nan dulunyo basaham Rp2,50. Bayaran nan ado disitu ditujuan untuak manabikan buku-buku agama Islam dalam baso Malayu, Almanak jo Imsakiah Ramadhan. Namun di kudian hari, Syarikat Ilimu nan didirian tu tabaka sahinggo buku-buku jo kitab agama nan nio ditabikan tu alun berhasil dicapai.\nPanarimoan.\nOplah \"Al-Munir\" kiro-kiro 2.000 eksemplar. Daerah jangkauannyo maliputi Sumatra, Samananjuang Malaya, Jawa, Kalimantan, jo Sulawesi. Di antaro pambaco setia, tamasuak Ahmad Dahlan, nan ka mandirian Muhammadiyah. Ahmad Dahlan bahkan mintak izin manyalin tulisan-tulisan Haji Rasul di \"Al-Munir\" ka dalam bahasa Jawa untuak disebarkan kapado murid-muridnyo.\nKahadiran \"Al-Munir\" disusua banyak majalah nan babasis Islam di babagai daerah Minangkabau. Adabiyah School di Padang manabikkan majalah \"Al-Akhbar\". Jaringan Sumatra Thawalib di babagai daerah manabikan majalah nan diedarkan tabateh, seperti \"Al-Bayan\" di Parabek, \"Al-Basyir\" di Sungayang, \"Al-Ittiqan\" di Maninjau, jo \"Al-Imam\" di Padang Japang. Baitu pulo kalangan ulama konservatif, nan balakangan dijuluki Kaum Tuo, manabikan majalah tandingan, takah \"Suluh Malayu\" di bawah pimpinan Syekh Khatib Ali, jo \"Al-Mizan\" di bawah pimpinan Haji Abdul Majid jo Hasan Basri.\nPado tahun 1916, Abdullah Ahmad bakarajo samo jo Ketua Sarekat Islam Tjokroaminoto untuak mandirikan majalah \"Al-Islam\" di Surabaya. Majalah iko manandoi dimulainyo panarimoan kaum Muslim Nusantara tahadok panggunoan huruf Latin, salain tatap manggunokan huruf Jawi.\nBaranti tabik.\n\"Al-Munir\" baranti tabik pado tahun 1915. Pado edisi tarakhia pado tanggal 5 Rabiulawal 1333 ditampilkan karangan papisahan jo judul \"Khatama\". Dalam karangan itu dinyatokan bahsonyo \"\"Al-Munir\" indak dapek dilanjuikkan lai. Namun, kapado pambaco jo masarakaik Islam dianjuakan agar taruih manambah ilmunyo jo rajin mambaco.\" Tahantinyo panabitan majalah iko diduga akibaik kakurangan dana. Pado edisi-edisi tarakhia, berkali-kali dimuek pangumuman kapado agen-agen jo langganan untuak mangirimkan pitih langganannyo. Di sisi lain, para ulama nan mangalola majalah iko samo sakali indak mampunyoi latar balakang sabagai padagang. Panabitan pado waktu itu diadokan hanyo untuak tujuan dakwah, tanpa ado kamampuan bisnis jo profesionalitas.\nTigo tahun sasudah barakhianyoa Al-Munir, Sumatra Thawalib (usulan Abdul Karim Amrullah) manabikan majalah jo namo \"Al-Munir Al-Manar\" di Padang Panjang pado 1918. Majalah iko dipimpin dek cendekiawan Muslim Zainuddin Labay El Yunusi, nan marupokan kakak dari Rahmah El Yunusiyyah. Namun, majalah iko hanyo batahan salama anam tahun. Penerbitan Al-Munir Al-Manar tahanti sasudah kamatian Zainuddin Labay El Yunusi pada 1924. \"Al-Munir Al-Manar\" acok disabuik sabagai kalanjutan majalah \"Al-Munir\". Sama jo Al-Munir, majalah iko tabik duo kali sabulan, pada awal jo patangahan bulan."}
{"id": "327190", "revid": "577", "url": "https://min.wikipedia.org/wiki?curid=327190", "title": "Ordonansi Guru", "text": "Ordonansi Guru (Bulando: \"Goeroe Ordonnantie\") adolah kabijakan pamarintah Hindia Bulando nan mawajibkan guru-guru sikolah khusus, tamasuak guru-guru agamo, mampunyoi surek izin maaja dari pamarintah."}
{"id": "327191", "revid": "12718", "url": "https://min.wikipedia.org/wiki?curid=327191", "title": "Kambang loyang", "text": "Kambang loyang adolah salah ciek kue tradisional asal Minangkabau nan labiah dikanal jo namo \"Kamaloyang\" karano diucapkan sacaro capek. Raso dari kambang loyang ko ado duo jinih, manih nan barasa dari gulo, asin nan dalam pembuatannyo indak pakai gulo. \nCaro mambuek.\nMambuek lambang loyang mambutuhan bahan nan murah didapekan, yaitu tapuang bareh 350 g, santan karambia 450 ml, gulo pasir 100 gr, adas manis1 sdt, garam jo minyak goreng sacukuiknyo. Caro mambueknyo yaitu, sadonyo bahan nan ado dicampur salain minyak goreng, hinggo tacampur rato sarato adonan encer. Salanjuiknyo, adonan digoreng sampai berwarna coklat manggunoan cetakan babantuak bungo kambang jo limo kalopak. Satalah kue bawarno coklat, mako kue alah bisa diangkat, lalu ditiriskan. \nMambuek kambang loyang ko mambutuhkan wakatu nan cukuik lamo, karano kurang labiah untuak 1kg bahan nan digunoan, mambueknyo sampai 2 jam. Hal iko karano alaik nan digunoan untuak mambuek kue masih sederhana. "}
{"id": "327192", "revid": "51", "url": "https://min.wikipedia.org/wiki?curid=327192", "title": "Syekh Balubuih", "text": "Syekh Mudo Abdul Qadim Balubuih atau labiah tanamo jo sabutan Syekh Balubuih (lahia 1875 \u2013 maningga 1957) adolah saurang ulama sufi jo tokoh pangambang Silek Kumango. Inyo maaja di Surau Belubus jo mampunyoi banyak murid dari babarapo daerah di Sumatera. Surau Belubus adolah salah satu pusek Tarikaik Naqsabandiyah di Minangkabau.\nSyekh Balubuih maabihkan maso keteknyo jo baraja ilimu ugamo. Inyo baguru ka babarapo ulama tanamo takah Syekh Abdurahman Batuhampar (atuak Mohammad Hatta), Syekh Muhammad Saleh Padangkandih, jo Syekh Abdurahman Kumango. Dari guru gurunyo nan tun, inyo mandapek babarapo ijazah, salah satunyo ijazah Tarikaik Samaniyah dari Syekh Abdurahman Kumango.\nSasudah baguru dari babarapo syekh, inyo managakan surau di Balubuih, tapeknyo di Jorong Balubuih, Nagari Sungai Talang, Guguak, Kabupaten Lima Puluh Kota. Surau iko talatak di areal pasawahan nan punyo suasana nan mandukuang untuak baraja jo balatih ilimu sufi. Salain ruang sumbayang bajamaah surau iko tadiri dari babarapo ruangan, yakni biliak syekh jo tampek suluak katiko Ramadhan jo bulan Zulhijjah. \nDi sampiang surau, ado bangunannyo duo lantai nan tabuek dari batu nan punyo duo ruangan untuk latihan Silek Kumango. Palatihan jo pangajaran Silek Kumango tadiri ateh babarapo bagian. Patamo, murid diajaan malangkah (kudo-kudo). Sasudah itu, diajaan garakan \"pacah anam\", yaitu anam kalompok garakan katiko basobok lawan."}
{"id": "327193", "revid": "12718", "url": "https://min.wikipedia.org/wiki?curid=327193", "title": "Vincent Kompany", "text": "Vincent Kompany (pangucapan bahaso Parancih:\u00a0[v\u025b\u0303s\u0251\u0303 k\u0254\u0303pani] \nlahia di Uccle-Ukkel, Brussel, Belgia, 10 April 1986; umua 33 tahun\n) adolah saurang pamain sipak bola profesional Belgia nan bamain jo sakaligus kapten klub Inggirih Manchester City jo tim nasional Belgia. Inyo mampu bamain di kaduo posisi, yoitu bek tangah jo galandang batahan. Pado musim 2011-12 inyo dianugerahi sabagai kapten dari Manchester City, mamimpin klubnyo untuak mamanangkan Liga Premier musim itu, gala liga patamo mereka dalam 44 tahun tarakhia. Inyo juo katua Belgia D3b klub Divisi BX Brussels, jo pamilik dari duo bar Olahraga Belgia banamo Good Kompany.\nKarier klub.\nVincent Kompany parnah bamain untuak Anderlecht jo Hamburger SV, sabalum kini ko bamain untuak tim Inggarih, Manchester City.\nAnderlecht.\nKompany mamulai kariernyo di klub Anderlecht pado usia 17 tahun. Salamo mambela klub iko, inyo manarimo babarapo panghargaan tamasuak \"Belgian Golden Shoe\" dan \"Belgian Ebony Shoe\".\nHamburg.\nPado 9 Juni 2006, diumuman bahwa Kompany alah dipinang dek Hamburger SV jo biaya \u20ac10 juta, manggantian posisi Daniel Van Buyten. Pado musim debutnyo di Hamburg, inyo hanyo anam kali manjadi \"starter\" pado patandiangan Bundesliga sabalum maalami cidera achilles pado November nan maaruskan inyo istirahat hinggo akhia musim. Walaupun kurang baruntuang pado musim tasabuik, inyo tatok tapiliah dalam skuat Kajuaraan Sipak Bola Eropa U-21 UEFA 2007.\nManchester City.\nPado 22 Agustus 2008, Manchester City mangkonfirmasi transfer Kompany dari Hamburg dalam kontrak ampek tahun jo biaya nan indak disabuikkan, nan dipakirokan mancapai \u00a36 juta.. Duo hari kamudian, Kompany manjalani debutnyo basamo Manchester City malawan West Ham United. Pado 28 September, Kompany mancetak gol patamonyo untuak City katiko kalah 2\u20131 dari Wigan Athletic. Pado 19 Oktober 2009, Kompany manakan papanjangan kontrak hinggo tahun 2014.\nKompany manjadi kapten Manchester City katiko manang dari sang rival, Manchester United, pado semi final Piala FA musim 2010\u201311 di Wembley Stadium; City manang 1\u20130. Satalahnyo, inyo dianugerahi panghargaan \"Tim Terbaik PFA\" basamo rekan satimnyo di City, Carlos T\u00e9vez. Di akhia musim, manajer Roberto Mancini mamuji pamainan rancak Kompany sapanjang musim jo manyatokan bahwa Kompany bisa manjadi salah satu pamain balakang paliang hebat Eropa.\nKarier internasional.\nKompany mamulai debut internasionalnyo untuak Belgia katiko baumua 17 pado Februari 2004, katiko malawan Parancih. Inyo alah tampil sabanyak 52 kali jo mancetak 4 gol."}
{"id": "327194", "revid": "577", "url": "https://min.wikipedia.org/wiki?curid=327194", "title": "Goeroe Ordonnantie", "text": ""}
{"id": "327195", "revid": "73", "url": "https://min.wikipedia.org/wiki?curid=327195", "title": "Pedoman Isteri", "text": "Pedoman Isteri adolah majalah padusi Hindia-Balando babahaso Melayu nan tabik di Batavia dan bakantua pusek di Eijkmanpark. Edisi patamonyo tabik pado Januari 1932. Majalah iko ditagakan dek Rangkajo Chailan Sjamsoe Datoek Toemenggoeng, padusi nan managakan Persatoean Isteri Pegawai Bestuur (PIPB), yakni asosiasi istri para pagawai negeri Hindia-Balando.\n\"Pedoman Isteri\" banyak maangkek barito sakaitan jo PIPB, meskipun pado panarbitan patamo redaksi manyabuik bahaso majalahnyo indak tarikek pado ciek parkumpulan. Dominannyo barito tarkait PIPB mambuek redaksi \"Pandji Poestaka\" sempat manyangko \"Pedoman Isteri\" sabagai majalah bagi kaum istri saprofesi, yakni istri pagawai negeri.\nIsi.\n\"Pedoman Isteri\" mambahas parsoalan padusi sacaro umum. Pandiri majalah iko, Chailan Sjamsoe aktif manulih dan di antaro isu nan inyo acok angkek adolah manganai hak pilih padusi. Khailan adolah salah saurang dari saketek padusi Hindia-Balando nan tarlibat aktif dalam Vereeniging voor Vrouwenkiesrecht (Asosiasi untuak Hak Pilih Padusi).\nWalaupun manyatoan diri sabagai majalah nan indak tarikek pado ciek parkumpulan, pambaritoan sakaitan jo PIPB dominan maisi rubrik majalah \"Pedoman Isteri\".\nPanarimoan.\n\"Pedoman Isteri\" identik sabagai majalah padusi tarpelajar. Namun, redaksi \"Pandji Poestaka\" dalam ulasan untuak manyambuik edisi patamo majalah iko, mangkritik gambaran padusi mambaka kumayan nan dimuek di halaman sampul majalah. Manuruik \"Pandji Poestaka\", kumayan identik jo parilaku irasionil nan dianggap indak pantas dilakukan dek padusi tarpelajar. Redaksi \"Pedoman Isteri\" mambuek klarifikasi tarkait hal nan tun dengan manyatoan kumayan itu mangandung arati yakin jo picayo."}
{"id": "327196", "revid": "2505311", "url": "https://min.wikipedia.org/wiki?curid=327196", "title": "Asam kapeh", "text": "Asam kapeh atau limau kapeh marupoan jinih tumbuahan nan masuak kadalam suku jeruk-jerukan. Buah asam kapeh ko taseba di negara-negara kawasan Asia jo Amerika Tangah. Ado juo nan manyabuik asam ko jo namo sabagai \"jeruk pecel\". Batang asam kapeh ko dapek tumbuah satinggi 3 hinggo 6 meter. Batangnyo bacabang banyak sarato jo baduri. Daunnyo lonjong jo tangkai daunnyo manyarupoi sayok ketek. Bungonyo tabik dari bawah daun. Bungo keteknyo bawarna putiah jo baunyo harum. Buah asam kapeh ko babantuak bulek atau saruo jo bulek talua. Buah asam kapeh bawarna hijau jo bawarna kuning kalau alah tuo sarato jo kulik buahnyo nan tipih nan manganduang banyak minyak atsiri. Dagiang buah asam kapeh ko bawarna putiah kahijauan. Raso buah asam kapeh ko sangaik masam. Buah asam kapeh ko manganduang banyak vitamin C jo asam sitrat. Asam kapeh ko punyo biji banyak, ketek-ketek jo basifaik poliembrioni. Di Indonesia. asam kapehko dapek iduik di dataran randah sampai dataran katinggian 1000 m dari pamukaan lauik. Asam kapeh ko dapek tumbuah rancak di tanah alkali, di tampek-tampek nan kanai sinar matahari sacaro langsuang. Asam kapeh ko bisa di kambangbiakan jo mananam inceknyo atau jo caro teknik cangkok. Buah asam kapeh ko biasonyo digunoan untuak mambuek minuman, ubek batuak sarato jo dapek pulo di jadian panyadap masakan. Salain itu asam kapeh ko acok juo dipakai untuak meailangan karek-karek jo dapek juo untuak mancuci rambuik.\nPamanfaatan.\nAsam kapeh acok dimanfaatkan dalam mamasak. Kanduangan pektin nan dimilikinyo dimanfaatkan untuak mailangan baun anyia dari bahan masakan masakan cando ikan jo dagiang. Bilo dicampua basamo garam, dapek baguno untuak mamacah darah nan takanduang dalam dagiang. \nSalain kandungan pektin, adopulo kanduangan asam sitrat. Asam sitrat nan dikanduangnyo duo kali lipek dari limau lainnyo sainggo maagiah raso masam kacuik condong paik. Aia asam limau nan diagiah di bagian akhia proses abuih dapek mampakuek aroma sarato raso kacuiknyo masakan abuih. Samantaro kok dimasuakan sadari mulo atau di patangahan proses abuih, dapek maninggakan raso paik di aia rabusan. Asam kapeh dapek pulo ditambahan katiko masakan alah tahidang."}
{"id": "327197", "revid": "175", "url": "https://min.wikipedia.org/wiki?curid=327197", "title": "Al-Munir", "text": ""}
{"id": "327198", "revid": "577", "url": "https://min.wikipedia.org/wiki?curid=327198", "title": "Kamaloyang", "text": ""}
{"id": "327199", "revid": "1024", "url": "https://min.wikipedia.org/wiki?curid=327199", "title": "Syeikh Mungka", "text": ""}
{"id": "327200", "revid": "1024", "url": "https://min.wikipedia.org/wiki?curid=327200", "title": "Syeikh Moengka", "text": ""}
{"id": "327201", "revid": "1024", "url": "https://min.wikipedia.org/wiki?curid=327201", "title": "Syekh Mungka", "text": ""}
{"id": "327202", "revid": "1024", "url": "https://min.wikipedia.org/wiki?curid=327202", "title": "Syekh Moengka", "text": ""}
{"id": "327203", "revid": "3152299", "url": "https://min.wikipedia.org/wiki?curid=327203", "title": "Pisang goreng", "text": " Pisang goreng adolah makanan ringan nan banyak di tamuan di Indonesia, ciek darinyo tadapek di provinsi Sumatera Barat. Makanan iko dibuek dari buah pisang. Buah pisang tasabuik kamudian di kupeh kuliknyo, kamudian dipotong-potong sasuai bantuak nan diinginan. Salanjuinyo, buah pisang tadi di masuakan kadalam adonan kental nan tabuek dari campuran tapuang, saketek garam jo gulo. Salanjuiknyo barulah digoreng ka dalam minyak goreng.\nPisang goreng ko acok ditemuan atau dijual di pinggia-pinggia jalan atau di kadai kopi sabagai makanan pandampiang teh atau kopi. Pado maso kiniko pisang goreng marupoan makanan nan sangaik tanamo di Indonesia. Kadang-kadang pisang goreng diagia tambahannyo sarupo keju, susu kental manih, cokelat, dan lainnyo.\nMacam-macam pisang goreng.\nAdo babarapo jinih dari olahan pisang goreng ko sarupo pisang molen nan bantuaknyo labiah ketek nan dibaluik jo lilitan adonan tipih kamudian digoreng dalam minyak goreng. Salan itu ado lai babagai jinih dari pisang goreng nan dapek batahan lamo, sahinggo dapek dibungkuih dan dijadian sabagai oleh - oleh khas, namanyo pisang sale, produsen makanan iko dapek di tamui di babarapo daerah di indonesia, salah ciek nyo di Sumatera Barat."}
{"id": "327204", "revid": "12718", "url": "https://min.wikipedia.org/wiki?curid=327204", "title": "Mansa Musa", "text": "Musa Keita I (lahia sakitar tahun 1280 - maningga tahun 1337) adolah mansa kasapuluah Kekaisaran Mali (nan dapek ditajamahkan manjadi \"sultan\", \"panakluk\", atau kaisar). Inyo bakuaso salamo 25 tahun dari tahun 1312 sampai tahun 1337. Katiko Mansa Musa naiak tahta, wilayah Kakaisaran Mali mancakup bekas wilayah Kakaisaran Ghana di Mauritania selatan jo di Melle (Mali) sarato wilayah-wilayah sakitarnyo. Musa mamiliki banyak gelar, saparti \"Amir Melle\", Panguaso Tambang-Tambang Wangara\", jo \"Panakluk Ghanata\". Mansa Musa konon alah manaklukkan 24 kota.\nPado masonyo, nagara Mali marupoan pahasil ameh paliang gadang di dunia, dan Mansa Musa marupoan salah satu urang takayo dalam sijarah. Konon jumlah kakayoannyo dek gadang bana sahinggo indak dapek dipakiroan sicaro pasti. Salah satu kisahnyo nan paliang dikana adolah katiko inyo pai untuak manunaikan ibadah haji di Mekkah. Dalam pajalanannyo, inyo sangaik dermawan dan mambagi-bagi amehnyo, tatapi tindakannyo iko konon malah marusak ekonomi di Kairo, Medina, Mekkah jo kota-kota lain nan dilintasinyo, karano nilai ameh lansuang jatuah dan harago-harago pun naiak. Untuak mampelokan kaadaan iko, dalam pajalanan pulangnyo, inyo mancubo maminjam sadoalah ameh nan dapek inyo baok dari paminjam pitih di Kairo jo bunga nan tinggi, tatapi upaya iko kurang bahasil. Iko marupokan satu-satunyp peristiwa dalam sijarah katiko ciek urang mampu mangandalikan harago ameh sicara langsuang di kawasan Laut Tengah."}
{"id": "327205", "revid": "577", "url": "https://min.wikipedia.org/wiki?curid=327205", "title": "Goreng pisang", "text": ""}
{"id": "327206", "revid": "577", "url": "https://min.wikipedia.org/wiki?curid=327206", "title": "Limau kapeh", "text": ""}
{"id": "327207", "revid": "577", "url": "https://min.wikipedia.org/wiki?curid=327207", "title": "Syekh Belubus", "text": ""}
{"id": "327208", "revid": "577", "url": "https://min.wikipedia.org/wiki?curid=327208", "title": "Tarekat Naqsyabandiyah", "text": ""}
{"id": "327209", "revid": "577", "url": "https://min.wikipedia.org/wiki?curid=327209", "title": "Tarikaik Naqsyabandiyah", "text": ""}
{"id": "327210", "revid": "577", "url": "https://min.wikipedia.org/wiki?curid=327210", "title": "Tarikaik Naqsyabandi", "text": ""}
{"id": "327212", "revid": "16", "url": "https://min.wikipedia.org/wiki?curid=327212", "title": "Takumi Minamino", "text": "Minamino Maawali kariernyo di Cerezo Osaka pado tahun 2012. panampilan rancaknyo basamo Cerezo Osaka mambuek klub-klub eropa datang mamantaunyo. namun akhianyo Minamino mamutuihkan pindah ka FC Red Bull Salzburg pado tahun 2015.\nPado patandiangan fase grup Liga Champions UEFA matchday 1 musim 2019/2020, antaro Liverpool maadapi FC Red Bull Salzburg, basamo Haaland jo Hwang Hee-chan, inyo maambiak perhatian dunia berkat panampilan baiaknyo basamo kaduo rekannyo tasabuik. Pasca patandiangan tasabuik banyak klub gadang eropa nan tatarik padonyo namun pado akhianyo Liverpool nan bahasil mandapekan Minamino.\nMinamino resmi pindah ka Liverpool pado bursa transfer musim dingin tahun 2020 , inyo manjadi pamain asia patamo nan bamain untuak Liverpool . Di Liverpool inyo manggunokan nomor pungguang nan samo saparti di FC Red Bull Salzburg yoitu 18."}
{"id": "327213", "revid": "7250", "url": "https://min.wikipedia.org/wiki?curid=327213", "title": "Fatris MF", "text": "Fatris MF atau Fatris Muhammad Fais marupoan panulih asa Sumatera Barat. Inyo manulih manganai catatan perjaBuku partamanyo bajudul Merobek Sumatra tabik pado tahun 2017 nan ditabik an dek Penerbit Serambi."}
{"id": "327214", "revid": "12718", "url": "https://min.wikipedia.org/wiki?curid=327214", "title": "Kabupaten Lembata", "text": "Kabupaten Lembata adolah sabuah kabupaten di provinsi Nusa Tenggara Timur, Indonesia. Jumlah penduduk kabupaten iko sabanyak 137.714 jiwa (2017) dan saat ini Bupati yang memimpin untuk periode 2017-2022 adalah Eliaser Yentji Sunur dan wakilnya Thomas Ola Langoday.\nPariwisata.\nObjek Wisata.\nDi Kabupaten Lembata banyak terdapat tempat-tempat wisata yang dapat dikunjungi, misalnya:"}
{"id": "327215", "revid": "7250", "url": "https://min.wikipedia.org/wiki?curid=327215", "title": "Bahaso Toraja-Sa'dan", "text": "Bahasa Toraja-Sa'dan adolah salah satu bahaso nan ditutuan di daerah Kabupaten Tana Toraja jo sakitarnyo, Sulawesi Selatan, Indonesia. Sabagian gadang pemetaan rumpun bahaso Toraja ko dikarajoan dek paraa Zendeling Belanda nan bakarajo di Sulawesi, sarupoi N. Adriani jo Hendrik van der Veen."}
{"id": "327216", "revid": "12718", "url": "https://min.wikipedia.org/wiki?curid=327216", "title": "Aligator Amerika", "text": "Aligator Amerika atau dapek disabuik juo jo buayo Amerika adolah salah ciek binatang bueh nan tadapek di nagara Amerika Serikat jo negara Meksiko. Masyarakaik Amerika manyabuik buayo ko jo namo lainnyo yaitu Aligator. Aligator ko marupoan sajinih dari buayo, tapi punyo ciri-ciri muncuang nan agak panjang jo bulek bantuaknyo. Buayo ko iduiknyo di aia tawa, aia payau, atau di rawo-rawo. Di nagara Amerika, buayo ko banyak iduik di daerah Florida bagian selatan. Pado tahun 1987, pamarentah legislatif satampek alah mamutuihan bahwasanyo buayo ko manjadi binatang resmi dan sakaligus dilinduangi di nagara bagian Florida tasabuik, Louisiana, tamasuak jo negara bagian Mississippi. \nBantuak jo fisik.\nBuayo Amerika ko mampunyoi bantuak fisik badangnyo nan panjang jo kakinyo nan pendek, tapi buayo ko punyo tanago nan kuek. Bantuak fisik buayo ko dapek dipangaruahi dek babagai faktor di antaronyo iklim negara satampek, makanan mangso buayo tu jo patumbuahan buayo itu surang. Antaro buayo jantan jo buayo batino punyo badan nan ba katak-katak sampai ka ikua-ikuanyo. Kulik atau sisiak nan ado dipungguang buayo tasabuik sangaiklah kareh nan namo ilimiahnyo disabuik jo ostedermata. Buayo ko mampunyoi ampek kaki, kaampek kaki-kaki buayo tasabuik marupoan kaki nan pendek. Tadapek ado limo buah jari di masiang-masiang kaki mungko jo hamyo ampek jari masiang-masiang di kaki bagian balakang. Buayo ko punyo muncuang nan agak panjang. Buayo ko suko mangangoan muncuang nyo ka ateh bia dapek baangok sarato jo mamasuakan udaro ka dalam badan nyo bia bisa buayo ko maatur suhu badannyo. Bantuak fisik lainyo nan dapek dicaliak dari buayo ko adolah di bagian ikuanyo. Bagian ikuanyo tasabuik nampak bagarih-garih bawarna. Katiko warna garih ikua buayo tu bawarna kuniang tarang mako dapek di pastian buayo tasabuik marupoan buayo nan masih mudo. Apobilo garis-garis nan ado di ikuanyo tu bawrna itam aau galok mako dapek di pastian bahwasanyo buayo tasabuik marupoan buayo nan alah tuo atau alah baumua. Untuak gigi buayo ko, buayo ko punyo ampek gigi nan gadang nan tadapek di rahang bagian bawah.Untuak kasadonyo jumlah banyak gigi buayo ko iolah sabanyak 74 sampai 80 gigi buayo. \nMakanan.\nBuayo ko marupoan binantang pamburu atau bintang bueh nan mamangso binatang lainyo jo mamakan dagiang binantang buruanyo tasabuik. Karano pamakan dagiang dari hasia buruannyo, buayo ko di sabuik juo sabagai binantang karnivora atau pamakan dagiang. Untuak mancari mangso nan ka dijadian makanan dek buayo ko, biasonyo buayo Amerika ko baburu mangso pado patang hari atau malam hari. Caro buayo ko baburu agak lain dari nan lain. Buayo ko indak langsuang mangaja binantang nan ka diburunyo. Biasonyo buayo ko hanyo tabariang atau diam sajo sarupo indak ado manggarik-manggarik do. Katiko itu buayo ko sadang mancaliak-caliak atau sadang mamatuik mangso maa nan akan jadi targetnyo. Buayo ko indak mambeda-bedaan mangso. Apopun mangso nan ba dagiang akan manjadi makananyo. Babarapo mangso dek buayo ko iolah ikan, kura-kura, saranggo, kocek, mamalia ketek, ula, babi hutan, ruso, kudo, jawi, jo kabau. Kalau lah sudah binatang buruan buayo ko tatangkok, mako buayo Amerika ko langsuang mancabiak-cabiak badan mangsonyo jo gigi-gigi nyo nan gadang sarato jo tajam. Sasudah dicabiak-cabiak, dagiang mangso tasabuik langusang di makan jo caro maluluanyo. Gigi-gigi buayo Amerika ko sangaiklah kuek dan dapek maancuan cangkang kura-kura. buayo Amerika ko dapek babru mangsonyo baiak itu di daratan maupun mangaja mangsonyo ka dalam aia. Katiko buayo ko dapek mangso binaantang nan punyo badan labiah gadang sarupo babi hutan, kabau atau banteng, buayo ko indak langsuang maabiahan dagiang mangsonyo sakali makan. Buayo Amerika ko kadang manyimpan siso-siso dagiang buruannyo tasabuik di dalam aia atau di dalam batang aia. tujuan buayo malakuan hal tasabuik iolah bia dagiang mangsonyo manjadi lunak sahinggo labiah murah untuak manggigik sarato jo malulua nyo ka dalam muluik.\nTampek iduik.\nBuayo aligator ko rato-rato iduik di aia payau jo aia tawa. Tapi buayo ko labiah banyak iduik nyo di aia tawa sarupo jo di batang aia jo di danau-danau sarato jo di rawo-rawo. Ado pulo sabagain buayo ko iduik di kolam-kolam nan dibuek dek warga satampek. Biasonyo buayo-buayo nan iduik di kolam-kolam ko untuak dijadian penelitian jo malestarian buayo-buayo tasabuik. Buayo ko dapek iduik di daratan jo aia tawa namun buayo ko dapek pulo manjalajah sampai ka aia payau atau bisa sampai ka muaro lauik. Tatapi buayo aligator ko indak dapek masuak ka aia lauik karano lidah buayo ko agak senstif jo aia garam. Manuruik panalitian di Florida bagian utara samo tangah bahwasanyo buayo aligator nan jantan labiah suko iduik di aia danau katiko musim semi samintaro itu buayo aligator nan batino labih suko iduik di rawo-rawo. Salanjuinyo, katiko musim paneh buayo jantan labiah suko kalua dari perairanyo atau majalajah ka parairan lain, samintaro itu buayo nan batino masih manatap di rawo-rawo untuak mambuek sarang jo batalua. Salain itu, bantuak badan dari buayo aligator ko dipangaruhi juo dek lingkuangan tampek nyo iduik. Buayo aligator nan badannyo agak ketek banyak di tamui di lahan-lahan basah sarupo jo di rawo-rawo karano buayo ko hanyo iduik indak jauah dari rawo-rawo tasabuik, sadangkan buayo nan badannyo gadang banyak di tamui di kawasan-kawasan nan tabukak sarupo di danau jo di batang aia. Buayo nan babadan gadang ko acok juo mancari mangso nan ado di daratan. \nPakambangbiakan.\nPakambangbiakan buayo aligator ko dimulai jo dari pakawinan. Biasonyo buayo-buayo ko kawin katiko alah masuak pado musim semi. Rato-rato pado musim semi di malam harinyo buayo-buayo jantan jo batino bakumpua. Biasonyo buayo nan batino akan mambuek sarang nan diparuntuakan untuak manyimpan talua anakan nyo di dakek aia danau atau batang aia. Nan jaleh talua anakan buayo ko di latakan dek induak nyo di tampek nan aman dari binantang pamangso lainyo sarato jo tetap manjago suhu talua anakannyo tasabuik. Buayo aligator rato-rato dapek batalua sakitar 20 hinggo 50 talua. Salamo anam puluah limo hari induak buayo atau buayo batino salalu barado di dakek sarang nyo untuak manjago talua anakanyo dari binantang pangganggu lainyo. Katiko maso manateh alah tibo, anak-anak buayo tasabuik mangaluan suaro nan agak kareh sahingoo tadangan dek induaknyo. Salanjuiknyo induak buayo tasabuik manggali sarangnyo tadi sarato jo mambuekan jalan untuak anak-anak buayo nan alah manateh tasabuik untuak langsuang masuak ka dalam aia. Salamo limo bulan anak-anak buayo ko salalu barado di dakek induak nyo. Anak-anak buayo tasabuik makan dari mangso nan dicari dek induaknyo sarupo jo ula, kura-kura, rakun, jo baruang. Katiko anak-anak buayo alah gadang, anakan buayo ko manjadian ula, kura-kura dan lainyo ko tetap sabagi mangsonyo. \nPalinduangan.\nJumlah populasi buayo aligator Amerika ko magalami panurunan di karanoan paburuan lia dek manusia sarato rusaknyo tampek nyo iduik dek ulah manusia jo bancano alam. Pado tahun 1967 buayo Amerika ko masuak ka dalam binantang nan tarancam punah. Ancaman ka punahnyo buayo tasabuik alah badampak luweh ka daerah-daerah disakitarnyo. Akibaik dari kaadaan tasabuik, Badan Layanan Satwa Liar Amerika Serikat bagerak capek untuak malinduangi buayo ko dengan ado nyo undang-undang palinduangan buayo. Pamarintah rutin mamonitor patumbuahan jo pakambangan buayo-buayo tasabuik. Karano buayo tasabuik alah dilinduangi, buayo tasabuik di jadian binatang resmi atau maskotnyo negara bagian Florida."}
{"id": "327217", "revid": "7359", "url": "https://min.wikipedia.org/wiki?curid=327217", "title": "Buayo Amerika", "text": ""}
{"id": "327224", "revid": "577", "url": "https://min.wikipedia.org/wiki?curid=327224", "title": "Wikipedia bahaso Minang", "text": ""}
{"id": "327232", "revid": "577", "url": "https://min.wikipedia.org/wiki?curid=327232", "title": "Pangguno", "text": ""}
{"id": "327233", "revid": "577", "url": "https://min.wikipedia.org/wiki?curid=327233", "title": "Wikipedianisme", "text": ""}
{"id": "327234", "revid": "577", "url": "https://min.wikipedia.org/wiki?curid=327234", "title": "Wikipediawan", "text": ""}
{"id": "327235", "revid": "577", "url": "https://min.wikipedia.org/wiki?curid=327235", "title": "Wikipedian", "text": ""}
{"id": "327236", "revid": "577", "url": "https://min.wikipedia.org/wiki?curid=327236", "title": "Wikiwan dan wikiwati", "text": ""}
{"id": "327241", "revid": "577", "url": "https://min.wikipedia.org/wiki?curid=327241", "title": "Tambusu", "text": ""}
{"id": "327242", "revid": "577", "url": "https://min.wikipedia.org/wiki?curid=327242", "title": "Gulai Tambunsu", "text": ""}
{"id": "327243", "revid": "577", "url": "https://min.wikipedia.org/wiki?curid=327243", "title": "Surek Incung", "text": ""}
{"id": "327244", "revid": "577", "url": "https://min.wikipedia.org/wiki?curid=327244", "title": "Istano Rajo Daulat Yang Dipatuan Tuangku Rajo Bagindo Adat Alam Surambi Sungai Pagu", "text": ""}
{"id": "327245", "revid": "577", "url": "https://min.wikipedia.org/wiki?curid=327245", "title": "Istano Tuangku Rajo Balun", "text": ""}
{"id": "327249", "revid": "2054081", "url": "https://min.wikipedia.org/wiki?curid=327249", "title": "Operasi Varsity", "text": "Operasi Varsity adolah operasi pasukan dari langik nan diusahokan dek pasukan sakutu manjalang Parang Dunia II nio barakhia. Operasi iko digala pado 24 Maret 1945. Bakakuatan 16.000 panajun payuang sarato jo ribuan kapa tabang, bisa dikatokan iko adalah operasi pasukan dari langik paliang gadang dalam sahari nan digala di ciek tampek sapanjang sijarah.\nOperasi iko adolah bagian dari Operasi Plunder nan baisi pasukan gabuangan Inggirih, Kanada, jo Amerika Sarikaik. Pasukan nan dipimpin dek Bernard Montgomery iko batujuan untuak masuak ka Jerman malalui caro manyabarangi batang aia Rhine.\nSabok Musabab.\nPasukan Sakutu alah manggarik ka Jerman pado bulan Maret 1945. Namum, untuak masuak ka Jerman, pasukan sakutu tahalang jo batang aia Rhine. Dwight David Eisenhower, Panglima Tatinggi Sakutu dari Pasukan Ekspedisi Sakutu mamarintahkan untuak mancubo manyubarangi Rhine di indak bara buah tampek.\nBernard Montgomery akhianyo manyusun caro nan kudian hari disabuik Operasi Plunder, untuak manyubarangi batang aia Rhine.\nAngkatan Daraik Keduo Inggrih, di bawah Miles C. Dempsey, jo Angkatan Daraik Kasambilan AS, di bawah William Simpson, manyubarangi Rhine di Rees, Wesel, jo daerah di selatan Kanal Lippe.\nOperasinyo.\nOperasi Plunder dimulai pado jam 9 malam pado tanggal 23 Maret. Sahinggo, pado 24 Maret pagi, pasukan daraik Sakutu alah mangamankan tampek panyubarangan di sabalah timur batang aia Rhine."}
{"id": "327251", "revid": "12718", "url": "https://min.wikipedia.org/wiki?curid=327251", "title": "Leukimia mieloid akut", "text": "Leukemia Mieloid Akut (LMA) merupokan sabuah panyakik ganas dari sistim hematopoeitik nan ditandoi jo transformasi neoplastik dari sel progenitor mieloid barupo proliferasi nan eksesif jo gangguan diferensiasi nan manimbuakan hambatan maturasi dari seri mieloid. Karano proses tasabuik fungsi lain dari sel darah normal ikuik taganggu hinggo manimbuakan gejala klinis dari leukemia. Kalau indak diubekan, panyakik nyo akan manyababkan kamatian sacaro capek dalam waktu bara minggu sampai bulan sasudah diagnosis.\nLeukemia Mieloid Akut (LMA) marupokan panyakik ganas darah nan sangaik heterogen badasarkan karakteristik biologis jo klinisnyo. Diagnosis LMA ditagakan badasarkan manifestasi klinis, morfologi sel darah tapi jo sum-sum tulang, sitokimia, immunophenotyping, sitogenetik jo molekuler. LMA ditandoi jo ekspansi klonal sel mieloblast di sumsum tulang, darah atau jaringan, ditandoi \u226520% mieloblast di sumsum tulang.\nLeukemia mieloblastik akut ditandoi jo tingginyo jumlah \"myeloblast\", nan marupokan cikal bakal dari sel darah putiah seri mieloid nan alun masak. Kanker ko dikenal pulo jo namo lain leukemia mieloid akut atau leukemia mielogenus akut.\nPanyabab Leukemia Mieloblastik Akut.\nLeukemia mieloblastik akut disababkan dek mutasi atau parubahan DNA nan tajadi di sel puncak atau induak darah di dalam sumsum tulang. Kondisi iko manyababkan taganggunyo fungsi sumsum tulang dalam mamproduksi sel darah sehat. Sabagai gantinyo, sumsum tulang mamproduksi sel darah indak sehat sarato alun masak. Sel darah nan alun masak bakambang sacara capek, sahinggo mandasak jo manggantikan sel darah siehat di sumsum tulang. Hal iko manyababkan urang nan sakik rentan tahadok babagai jinih infeksi.\nCiri-ciri Leukemia Mieloblastik Akut.\nNyeri Tulang\nMarasokan sakik di bagian tulang jo sendi manjadi sabuah gejala AML nan acok tajadi. Salain itu, nyeri iko dapek manimbuakan area bawarna kabiruan pado kulik.\nKulik Pucek\nSeseorang yang menderita penyakit AML akan terlihat pucat dan mudah kelelahan. Gejala ini dapat dengan mudah dikenali karena tampak secara jelas. Bahkan, pasien dengan mudah mengalami sesak napas yang disebabkan kekurangan sel darah merah. Penderita akan merasa napasnya berat hingga kehabisan napas pada akhirnya.\nLuko di bagian tatantu \nPandarito AML biasonyo mangalami luko nan muncua sacara tibo-tibo. Hal tasabuik tajadi karano saketeknyo jumlah trombosit nan ado dalam badan. Randahnyo kadar trombosit dapek manyababkan pandarahan nan indak biaso, sarupo gusi badarah jo mimisan sacara taruih manaruih.\nDamam\nPasien AML kamungkinan gadang mangalami damam tinggi sarato banyak mangaluakan karingek pado malam hari. Damam tasabuik manyababkan pasientaruih maraso indak lamak badan, sarato kondisi badan nan samakin manurun. Gejala damam disaratoi pulo jo sakik tenggorokan atau muluik.\nMetode Pangubekan Leukemia Mieloid Akut.\nKemoterapi adolah caro partamo nan paralu dilakuan untuak maubekan Leukemia Myeloid Akut. Metode iko manggunokan bahan kimia untuak mambunuah sel kanker dalam badan. Ubek kemoterapi bafungsi mahancuakan sel-sel darah normal dalam proses maabihan sel-sel leukemia. Kemoterapi dilakuan sakali atau labiah dari duo kali untuak mamastian apokah sel-sel leukemia batua-batua ilang.\nTransplantasi marupokan metode nan digunoan jo transplantasi sel induk. Proses iko mambangun baliak sel-sel induak nan sihaik jo mangganti sumsum tulang nan indak sihat jo sel nan bebas dari sel induak leukemia.\nTerapi Biologi Metode ini dikenal pulo immunotherapy, yaitu terapi nan manggunokan zat nan mampakuek respon sistem kakebalan tahadok kanker.\nTerapi Ubek Terapi ubek manjadi metode nan umum dilakuan dek para pasien AML. tadapek babarapo ubek anti kanker nan dapek digunokan surang atau dalam kaadaan sadang manjalani kemoterapi."}
{"id": "327252", "revid": "7907", "url": "https://min.wikipedia.org/wiki?curid=327252", "title": "Hiperkolesterolemia familia", "text": "Hiperkolesterolemia merupokan sabuah panyabab nan acok tajadi dari kalainan gen pangatur homeostatis lemak badan. Kalainan hiperkolesterolemia familia tajadi karano adonyo mutasi pado gen reseptor LDL (R-LDL) sahinggo tajadi parubahan struktur ataupun fungsi dari reseptor nan maikek low density lipoprotein cholesterol (kolesterol LDL) plasma. Hal iko mangakibaikan tingginyo kadar kolesterol LDL nan dapek maagiahkan babagai spektrum klinis, dari panumpuakan kolesterol di kulik jo jaringan ikek hinggo aterosklerosis pado pambuluah darah koroner nan ka manyababkan kamatian.\nHiperkolesterolemia familia dikenal pulo sabagai Hiperlipoproteinemia tipe 2 atau Fredrickson Kelas 2a Hiperlipidemia, marupokan kalainan metabolik lemak nan mampunyoi karakteristik sarupo kalainan klinis nan ditandoi jo paningkatan kada kolesterol jo lemak \"low density lipoprotein\" (LDL) dalam darah jo kalainan molekuler nan ditandoi jo indak tadapeknyo reseptor LDL. Hiperkolesterolemia Familia marupokan dislipidemia monogenik nan diturunkan sacaro autosomal dominan. Sabagian gadang disababkan dek mutasi gen reseptor LDL, Apolipoprotein B, atau \"Proprotein Convertase Subtilisin Kexin type\" 9 (PCSK9) \u00a0sahinggo tajadi parubahan struktur jo fungsi dari reseptor nan maikek LDL dari sirkulasi. Pandarito Hiperkolesterolemia Familia mampunyoi kadar kolesterol darah nan tinggi sajak lahia jo dapek manimbuakan aterosklerosis sajak umua anak-anak sahinggo maningkekan resiko tajadi kamatian karano panyakik jantuang koroner katiko muda.\nGejala Hiperkolesterolemia.\nHiperkolesterolemia indak manunjukkan gejala apo pun. Pado umumnyo, urang indak manyadari kadar kolesterol dalam badannyo tinggi sampai muncua komplikasi, sarupo sarangan jantuang atau stroke. Dek itu, paralu untuak malakuan skrining kolesterol sajak ketek.\nPara ahli manyarankan skrining dilakuan minimal sakali katiko anak baumua 9-11 tahun, jo katiko remaja umua 17-21 tahun. Sadangkan untuak urang baumua di ateh 21 tahun, skrining dilakuan satiok 4-6 tahun sakali. Pada penderita diabetes, sarato urang nan mampunyoi riwayaik hiperkolesterolemia jo serangan jantuang dalam kaluarga, dokter menyarankan skrining labiah rutin. Konsultasian jo dokter manganai frekuensi skrining nan paralu dilakuan.\nPanyabab jo Faktor Risiko Hiperkolesterolemia.\nRiwayaik kaluarga\nWalaupun tagolong jarang, saurang dapek mangalami hiperkolesterolemia karano faktor genetik nan diturunan dari urang gaek jo panyakik nan samo. Kondisi nan disabuik \"familial hypercholesterolemia\" iko dipicu dek mutasi sajumlah gen, sarupo APOB, LDLR, LDLRAP1, dan PCSK9.\nPola makan buruak\nKonsumsi makanan tinggi kolesterol, sarupo dagiang merah jo produk susu hewani, dapek maningkekan kolesterol total. Produk makanan hewani jo kandungan lemak jenuh jo makanan ringan kayo lemak trans, sarupo kue atau biskuit, bisa maningkekan kadar kolesterol.\nObesitas\nBarek badan balabiah jo indeks massa tubuh (IMT) 30 atau labiah, mampagadang risiko hiperkolesterolemia.\nDiabetes\nGulo darah tinggi bisa maningkekan LDL jo manurunan HDL, sarato marusak dindiang pambuluah darah.\nLingkar pinggang gadang\nHiperkolesterolemia labiah barisiko tajadi pado laki-laki jo lingkar pinggang di ateh 102 cm, jo padusi lingkar paruik di ateh 89 cm.\nMarokok\nSalain dapek manurunan kadar HDL, rokok dapek marusak dindiang pambuluah darah, sahinggo manjadi tampek panumpuakan lemak.\nKurang olahraga \nOlahraga manolong badan maningkekan jumlah HDL.\nPengobatan Hiperkolesterolemia.\nLangkah partamo untuak manangani hiperkolesterolemia adolah parubahan pola makan manjadi labiah sehat, sarato labiah taratur baolahraga. Kalau langkah tasabuik alah dijalani tapi kadar kolesterol masih tinggi, dokter maresepkan ubek-ubekan tagantuang umua jo kondisi kasihatan pasien.\nBara buah contoh ubek untuak mangatehi hiperkolesterolemia adolah:\nStatin\nUbek iko bakarajo jo caro mahambek zat nan diparalukan hati untuak mamproduksi kolesterol. Hal tasabuik mamicu hati manambiak kolesterol dari darah. Statin mambantu badan manyerap kolesterol dari timbunan kolesterol di dindiang pambuluah darah. Contoh ubek golongan statin antaro lain adolah \"atorvastatin\", \"rosuvastatin\", jo \"simvastatin\".\nResin pengikat asam empedu\nUbek iko manurunan kadar kolesterol sacaro indak langsuang jo caro maikek asam ampadu. Hal tasabuik manyababkan hati manggunokan kolesterol nan balabiah untuak mambuek labiah banyak asam ampadu, sahinggo kadar kolesterol dalam darah manurun. Contoh ubek nyo adolah \"cholestyramine\".\nPenghambat penyerapan kolesterol\nUbek iko bakarajo jo caro mambatehi panyarapan kolesterol dek usus ketek. Dek itu, usus ketek indak dapek malapehan kolesterol ka darah dalam jumlah gadang. Contoh ubeknyo adolah \"ezetimibe\".\nUbek suntik\n\"Alirocumab\" jo \"evolocumab\" tagolong ubek jinih baru untuak manangani hiperkolesterolemia. Jinih ubek iko manolong hati manyerap kolesterol LDL labiah banyak, sahinggo manurunan kolesterol total dalam darah. Dokter umumnyo maresepkan ubek iko pado pasien nan mampunyoi kalainan bawaan, nan manyababkan kadar LDL tinggi."}
{"id": "327280", "revid": "8633", "url": "https://min.wikipedia.org/wiki?curid=327280", "title": "Motinggo Busye", "text": "Motinggo Boesje (ER, EYD: Motinggo Busye, namo lahia: Bustami Djalid) () adolah saurang sastrawan, sutradaro, jo palukih Indonesia.\nLata balakang.\nMotinggo lahia dari pasangan badarah Minangkabau. Amaknyo barasa dari Matua, sadangkan abaknyo dari Sicincin, Padang Pariaman. Salapeh manikah, kaduonyo pai marantau ka Kota Bandar Lampung. Di sinan, abaknyo bakarajo sabagai pagawai Koninklijke Paketvaart Maatschappij di Kupang Kota, sadangkan amaknyo maaja ilmu agamo jo bahaso Arab. Katiko baumua 12 taun, kaduo urang tuonyo maningga. Sapaningga urang tuonyo, Motinggo diasuak dek neneknyo di Bukittinggi sampai inyo tamek SLA-C.\nNamo jo gala.\nNamo Motinggo adolah namo pena, nan barasa dari kato bahaso Minang, \"mantiko\", nan aratinyo mada, tangka, suko maeboh, panggaduah, jo tak tau malu. Manuruik Motinggo, kato \"mantiko\" dalam namonyo indak baarti nagatif, karano inyo manambahan kato \"bungo\" di balakang namonyo, sahinggo manjadi \"mantiko bungo\" (MB). Dari inisial ikolah akhirnyo bakambang namo Motinggo Boesje. Salain namo pena jo namo paragiahan urang tuonyo, Motinggo punyo gala Minangkabau juo di kampuangnyo, yaitu Saidi Maharajo.\nPandidikan jo karajo.\nSalapeh tamaik SMA di Bukittinggi, Motinggo malanjuikan sakolahnyo ka Fakultas Hukum Universitas Gadjah Mada, tapi ndak salasai. Taun 1952, inyo sato maisi acaro sandiwara di radio RRI studio Bukittinggi. Inyo sampek jadi radaktur kapalo Penerbitan Nusantara (1961-1964) jo Katua II Koperasi Seniman Indonesia.\nKariernyo di dunia tulih manulih barawal katiko Tomoyuki Yamashita nan mangunjuangi rumahnyo maagiah masin ketik. Masin ketik iko akhianyo manjadi kawannyo untuak mancurahan ide-idenyo. Sajak rajin mambaco buku-buku Balai Pustaka, minatnyo untuk tajun ka dunia sastra mulai tumbuah. Dramanyo nan bajudul \"Malam Jahanam\" (1958) mandapek hadiah partamo dalam sayembara panulisan drama dari Departemen Pendidikan dan Kebudayaan bagian kasenian pado taun 1958. Cerpennyo nan bajudul \"Nasihat Buat Anakku\", mandapek hadiah majalah \"Sastra\" pado taun 1962.\nMotinggo marambah dunia film sajak taun 1960, katiko caritonyo nan bajudul \"Si Pendek dan Sri Panggung\" diangkek manjadi film, nan disutradaroi dek Alam Suawidjaja jo inyo manjadi pambantu sutradaranyo.\nSalain di dunia satra, drama, jo film, Motinggo manyukoi pulo sani lukih. Inyo baraja malukih basamo Delsy Syamsumar, nan diaja dek palukih Wakidi. Inyo sato mandirian Himpunan Seniman Muda Indonesia Sumatera Utara jo manjadi pamimpin majalah kebudayaan organisasi itu. Pado taun 1954, sabuah pameran lukisan di Padang mamamerkan 15 lukisan karya inyo.\nSapanjang iduiknyo, Motinggo alah manulih labiah dari 200 karya sastra, nan sampai kini masiah tasimpan di Perpustakaan Kongres di Washington, D. C.. Di taman kota Seoul, Korea Salatan, namonyo tapahat di antaro 1.000 sastrawan dunia lainnyo. Karya-karyanyo acok ditarjamahan ka bahaso asiang, antaro lain bahaso Ceko, Inggris, Balando, Prancih, Jerman, Korea, Japang, jo Mandarin."}
{"id": "327281", "revid": "10710", "url": "https://min.wikipedia.org/wiki?curid=327281", "title": "Rivai Apin", "text": "Rivai Apin adolah adik saurang panulih nan banamo Mochtar Apin, Rivai Apin dilahian di padang panjang di tanggal 30 agustus tahun 1927. basamo Chairil anwar jo Asrul Sani Almarhum tacataik sabagai \"sastrawan indonesia angkatan 45\". namonyo ado dek karano nyo ikuik manulih dalam buku karya sastra : \"Tiga Menguak Takdir\" .Awal awal tahun perjuangan Rivai adolah saurang redaktur sajumlah majalah dan penerbitan kebudayaan. ado babarapo majalahnyo diantaronyo \" Gema Suasana\", \" Siasat\" \"Zenith\" dan \"Zaman Baru\" tapi dek karano bansek dimaso maso sulik sakitar tahun 1958 - 1965 dulu nyo tajarek aliran komunis, nyo tarimo jabatan sabagai pimpinan Pusat Lekra. Dek karano itu nyo ditangkok sampai nyo di buang Kepulauan Buru. Baliau di lapehan dari pinjaro tahun 1979.\nkarya nyo nan lain adolah buku nan bajudul \"Gema Tanah Air\" (1948)\" jo \"Dari Dunia Yang Belum Sudah (1972)\"."}
{"id": "327282", "revid": "10049", "url": "https://min.wikipedia.org/wiki?curid=327282", "title": "Darwis Loyang", "text": "Darwis Loyang adolah saurang pakar tari melayu nan lahie di Pulau Aie Padang pado tanggal 16 Februari 1936. Darwis marupoan seniman nan mangabdian ampia saluruah hiduiknyo sabagai guru seni tari minang jo tari melayu di Sumatera Barat. Baliau adolah saurang guru seni nan mambukak kasampatan untuak anak-anak nan babakaik di bidang tari, baliau bukak sabuah sanggar yang banamo Sanggar Sentana. Sentana nan bararti Seni Tari Nasional, nan didirian sajak tahun 1970. Namo sanggar ko barubah tahun 1972 manjadi Sanggar Alang Babega. Malalui sanggar ko Darwis mancetak banyak seniman tari di Kota Padang. Bahkan ado yang jadi tokoh panari minang, salain itu ado juo yang jadi koreografer Indonesia nan tanamo di manca negara, salah satunyo Eri Merfi.\nSajarah Karajo.\nSalain malatiah tari Minang jo tari Melayu, Darwis minang acok juo tampil sabagai pamusik jo panari pado acara-acara Balanse. Tari Balanse sariang juo disabuik \" \"Balanse Madam\"\" nan sangaik populer dinyayian khas \"Gamadini\". Konon kisahnyo dibuek masyarakaik suku Nias pado awal abaik ka 16. Kalau di Sumatera Barat tari ko alah manjadi samacan Tari Pagauan nan disanangi jo acok mamariah an acara pakawinan nan diadoan di Kota Bingkuang.\nNamo Darwis Loyang alah bakiba di tingkek nasional katiko karya tarinyo dicaliak an pado Pakan Tari Rakyaik nan diadoan di Gelora Bung Karno Jakarta. Pado tahun 1979 juo dipameran di muko tamu-tamu Istano Negara. "}
{"id": "327283", "revid": "10718", "url": "https://min.wikipedia.org/wiki?curid=327283", "title": "Boestanul Arifin Adam", "text": "Boestanul Arifin Adam lahia di Padang Panjang 18 April 1923 dan maningga di padang panjang juo tahun 1995 usia 72 tahun. Samaso hiduiknyo acok di panggia \"Wan Tanul\" dan baliau anak laki-laki paliang tua dari sjech Adam, baliau juo saurang ulamo tanamo di Padang Panjang dan punyo paratian di kesenian. Ayah wan tanul ko guru seni musik, tari dan silat. Anak wan tanul ko banamo Huriah Adam yang dikanang urang subagai koreografer dan panari minang yang rancak. Untuak manyambuik tamu dari India acok di suguahkan patunjuak an musik Beethoven oleh wan tanul dan saudaro-saudaronyo ,dek rancaknyo pangusaho india takagum-kagum dan maagiah bantuan baraja perai kapado wan tanul ko untuak baraja di akademi de musique Brussel di gent belgia dan patunjuak Muziek Conservation\". Baraja ko diikuti salamo 5 tahun dari tahun 1951 sampai 1956. Karajo wan tanul ko subagai kapalo seksi Pendidikan Musik dan Direktorat Kebudayaan Jakarta(1962-1964). Direktur ASKI Padang Panjang duo kali (1967-1979) dan (1979-1984)"}
{"id": "327284", "revid": "18593", "url": "https://min.wikipedia.org/wiki?curid=327284", "title": "Idrus Hakimi", "text": "Idrus Hakimy Lahia di Sungayang Tanah Datar 29 Juni 1931,namo langkoknyo H. Idrus Hakimi Datuak Rajo Penghulu. Pandidikannyo dasarnyo sajak ketek banyak malalui sakolah-sakolah Islam. Idrus mandapek bimbingan khusus tantang saluak baluak adaek minangkabau. Karano rajin dan tekunnyo dalam manguasai adaek Minangkabau sampai inyo manulis banyak buku tantang adaek minangkabau nan masih paguno samapi zaman kini ko. Di kampuangnyo, Nagari Supayang, ia marupoan pamangku adat dan pernah manjadi wali nagari (1958\u20131960). Ia juga aktif di bidang politik dengan manjadi anggota DPRD Sumatra Barat (1971-1977 dan 1982\u20131987).\nDiantaro buku-buku nan ditulihnyo adolah:\nKehidupan Awal.\nIdrus Hakimy lahia di Nagari Supayang, Kabupaten Tanah Datar, Sumatra Barat pado 29 Juni 1931 dari pasangan H. Abdul Hakim dan Rauyah. Ia balajar mangaji di surau dan manamaik-an sekolah dasar di Svervolok di Sumaniak (1937-1942). Setelah itu, sakolahnyo bapindah-pindah karano pendudukan Jepang dan perang pasca-kemerdekaan.\nSabalum tamaik dari MTI Canduang pada 1952, ia sempat di MTI Simabur pimpinan Syekh Muhammad Zein dan sekolah menengah Islam pimpinan Umar Bakri. Salamo di Canduang, ia tak hanya mandalami seluk-beluk agama, malainkan juga mampelajari adat kepada Syekh Sulaiman Ar-Rasuli. Tamaik MTI Canduang, ia mencoba malamar pekerjaan ke beberapa instansi, tapi indak satu pun yang manarimonyo. Tak sangkonyo, hobinyo sedari kecil bamain bola kaki manjadi sebab pekerjaan datang kepadanyo.\nSuatu hari pado 1956 di Bukittinggi, klub tampek ia biaso bamain mamanangkan pertandingan. Seorang petinggi polisi yang manyaksikan pertandingan tersebut mangajaknyo bagabuang ka klub sepak bola polisi. Singkat waktu, karano ia mamiliki keahlian di bidang pembukuan dan administrasi, ia mandapek pekerjaan di bagian koperasi kantor polisi Sumatra Tengah di Bukittinggi. Namun, bandul berayun begitu capek. Situasi Bukittinggi yang bergolak akibaik Pemerintahan Revolusioner Republik Indonesia (PRRI) pada 1958 memaksa ia kembali ke Supayang. Salamo duo tahun berada di kampuang, Idrus Hakimy mengabdikan diri sabagai wali nagari, yang sabalumnyo juga pernah dijabat kakaknyo, Zaini Dahlan. Idrus Hakimy manjadi penceramah masalah adat Minangkabau yang andal, hinggo mambueknyo diundang ke Negeri Sembilan, Malaysia oleh Yang di-Pertuan Besar Tuanku Ja\u2019afar. Ia juga mengisi program rutin mengenai adat di RRI Padang, menjadi dosen luar biasa di beberapa perguruan tinggi, serta menulis di rubrik \"Harian Haluan\".\nKajian Adat Idrus Hakimy.\nPemangku adat dari suku Salo Caniago ini hijrah ke Padang pado 1960. Ia ikut membidani lahirnyo Lembaga Kerapatan Adat Alam Minangkabau (LKAAM) yang berdiri pado 1966.\nDi lembaga tersebut, ia manjabaik sabagai Ketua Pembina Adat dan Syarak. Dalam kapasitasnyo itu, ia rutin memberikan pembinaan adaik dan agamo baik di kalangan niniak mamak, ABRI, pegawai negeri, hingga mahasiswa perguruan tinggi. Jebolan Madrasah Tarbiyah Islamiyah (MTI) Canduang ini dikenal karano kajiannyo mengenai adat yang diintegrasikan dengan nash Al Qur\u2019an dan hadis.\n= Karya dan keluarga =\nIdrus Hakimy meninggalkan warisan berharga barupo kumpulan buku tentang adat Minangkabau. Kegiatan menulis itu sudah ia mulai sajak manjadi wali nagari pado 1958. Di antaro buku yang ia rampungkan yakni \"Peranan Bundo Kanduang di Minangkabau\" (1972), \"Pegangan Bundo Kanduang di Minangkabau\" (1978). \"Rangkaian Mustika Adat Basandi Syarak di Minangkabau\" (1978), dan \"1000 Pepatah-Petitih, Mamang, Bidal, Pantun, Gurindam\" (1978). Selanjutnya, \"Pidato Alua Pasambahan Adat Minangkabau\" (1978). \"Pegangan Penghulu di Minangkabau\" (1982), \"Pegangan Penghulu, Bundo Kanduang, dan Pidato Alua Pasambahan Adat di Minangkabau\" (1984), \"Pokok-pokok Pengetahuan Adat Alam Minangkabau\" (1984), dan \"Nilai-nilai dan Norma Pancasila dalam Adat Minangkabau Bersendi Syarak\" (1985).\nIdrus membina rumah tangga dengan duo urang istri, yakni Darisa (menikah 1947) dan Nursiah (manikah 1960), kaduonyo berasal dari Supayang. Dari mereka, Idrus mamiliki 12 urang anak, semuanyo bersekolah sampai ke perguruan tinggi dan selesai manjadi sarjana. Ia maningga dunia dalam usia 70 tahun di Padang pado 16 April 2001 dan jenazahnyo dimakamkan di Supayang."}
{"id": "327285", "revid": "1673", "url": "https://min.wikipedia.org/wiki?curid=327285", "title": "Anas Navis", "text": "Anas Navis () marupokan salah surang saniman jo budayawan Indonesia. Anas Navis marupokan adik kandung dari A.A Navis. Luluih sakola SMA di tahun 1952, pai marantau ka Jakarta jo niak malanjuik an sakola ka UGM di Jogjakarta.\nKarano ibu baliau maningga mako indak jadi malanjuik an sakola ka UGM, sahinggo tahun 1955 baliak pulang. Di Padang baliau ko dikenal sabagai pangumpu literatu manganai Minangkabau jo Sumatera Barat ko. Kamudian baliau ko di tahun 1987 manjadi panggageh \"Pusek Dokumentasi jo infomasi kabudayaan Minangkabau\" nan bapusek di Rumah Adaik Minang ateh sokongan Kapalo Bulog Bustanil Arifin di Padang Panjang. Musium PDIKM ko dipimpin sarato dikelola dek Anas Navis sampai akhi hiduiknyo nan kini manjadi salah satu tampek tujuan panilitian jo wisata utamo di Sumatera Baraik ko.\nDibidang panulisan Anas Navis ko maninggakan warisan barupo saduran 10 naskah carito Rakyat Minagkabau nan ditabik an dek \"Pusek pangkajian Islam jo Minangkabau\". Kamudian baliau ko juo mangumpuan jo manulih buku \"Paribahaso Minangkabau\" ditahun 1997 sarato manjalani cetak ulang nan bakali-kali."}
{"id": "327286", "revid": "51", "url": "https://min.wikipedia.org/wiki?curid=327286", "title": "Kamardi Rais", "text": "Kamardi Rais adolah Wartawan dan Ahli Pidato Adat nan lahia pado tanggal 12 Maret 1933 di Aia Tabik, Kabupaten 50 Kota. Baliau maningga pado tanggal 26 Oktober 2008 di umua 75 Taun. Kamardi Rais marupoan wartawan yang maabisan ampia saparuah umuanyo untuak manjadi wartawan. Baliau indak hanyo manjadi wartawan satampek, salain itu baliau manjadi koresponden dari koran nan tabik di Palembang, Bandung, dan Jakarta. Salain manjadi Wartawan, Baliau berperan lo sabagai panghulu di kaumnyo nan bagala Datuak Panjang Simulie. sabagai urang nan ahli dan apa pidato adaik, kalau ado acara-acara gadang mode batagak panghulu yang malibaikkan pamarintahan Sumatera Barat atau daerah lainnyo datuak Kamardi pasti diundang basamo almarhum Datuak Rajo Panghulu katua DPRD Agam untuak bapidato adat.\nKarier datuak Kamardi sabagai wartawan didapek dari baraja sacaro otodidak. Malalui hobi baliau mambaco buku mambuek baliau punyo wawasan nan lueh, sahinggo hobinyo baguno didunia wartawan yang baliau geluti. karano karier baliau nan cemerlang, pado taun 1981 sampai taun 1989 Baliau dipacayo mamacik jabatan sabagai katua PWI ( persatuan Wartawan Indonesia) cabang Sumatera Barat. sangkek tu Kamardi manjabat sabagai pimpinan Redaksi Harian Semangat di Padang dan baliau juo manjadi pamimpin umum majalah \"Adat Limbago\". salain itu baliau tacatat sabagai pandiri LKAAM (lembaga Karapatan Adat Alam Minangkabau) Sumatera Barat."}
{"id": "327287", "revid": "10713", "url": "https://min.wikipedia.org/wiki?curid=327287", "title": "Nasjah Djamin", "text": "Nasjah Djamin Laia di Perbaungan, Sumatera Utara tanggal 24 September tahun 1924. Maningga di Jogyakarta tanggal 4 September 1997 nan baumua 73 tahun.Nasjah badarah Minangkabau asli karano inyo anak dari Haji Djamin jo Amaknyo Siti Sini yang sudah lamo tingga sabagai mantri candu dan garam di tanah deli.Bakaik seni Nasjah patamo kali adalah sabagai pelukih. karano nyo sanang bana malukih pemandangan sekitar pakabunan tampek tingganyo, malukih kabau dan padati.samanjak taun 1967 inyo marantau ka jogyakarta dan tingga di sinan, dima bakatnyo.sabagai panulih mandapekan pasemaian di tanah nan gambua.disampiang ditarimo bakarajo di jawatan kebudayaan jogya lalu Nasyah setelah pansiun inyo manjabaik sabagai anggota redaksi majalah Budaya yang tabik di kota Gudeg itu. Inyo Banyak manulih babagaiMacam tulisan sastra takah puisi,prosa jo naskah-naskah drama. Ajip Rosidi manggolongan Nasjah sarupo sastrawan nan banyak maagiah sumbangan berhargo untuak perkembangan Kesusastraan indonesia. salah ciek karya dramanyo pernah mamanangan juaro kaduo panulisan drama Indonesia tarancak yang diadokan dek Departemen Pendidikan dan Kebudayaan RI tahun 1956."}
{"id": "327288", "revid": "14447", "url": "https://min.wikipedia.org/wiki?curid=327288", "title": "Ibenzani Usman", "text": "Ibenzani Usman adolah saurang tukang gambar, mambuek lagu jo santiang maukia, nan tanamo dari\u00a0Padang, Sumatera Barat. Baliau ko lahia di Padang tanggal 15 April 1937, anak partamo almarhum Bapak Usman Kagami yaitu tukang gambar yang tanamo di Balando. Untuak maabadian kapandaiannyo, apak usman ko manambahan dinamonyo jo namo anak-anaknyo nan lain \u201cKagami\u201d (nan makasuidnyo Kantua Gambar Indonesia). Tapi, Iben indak manambahan \u201cKagami\u201d dalam namonyo walaupun inyo tanamo manggambar. \nIben manyalasaian kuliah sarjana seni rupa jo doktor seni ukia tradisional di ITB. Tapi inyo indak mandalami seni gambar walaupun alah mambuek pameran seni lukis jo tukang gambar lainnyo nan sasamo dari Padang. Pameran iko diadokan di Padang. Dek karano itulah iben indak mamasuakkan \u2018Kagami\u201d dalam namonyo.\nIben tanamo juo sabagai panulih lagu, mulonyo hanyo manjadi \u201chobby\u201d, tapi tanyato inyo tasabuik pandai\u00a0 maubah lagu nan alah direkam baulang-ulang, contohnyo lagu minang \u201clintuah\u201d. Inyo alah tanamo juo mambuek babarapo lagu seriosa nan alah dijadikan sabagai palombaan di radio, contohnyo \u201cajakan suci (1964), \u201cBahana Revolusi\u201d tahun 1964, \u201cBahana Revolusi\u201d tahun 1965 jo \u201cDesaku\u201d ditahun 1975. Sabagai tokoh nan bajaso jo kampus ITB, Iben alah mambuek lagu \u201cselamat datang tunas Warga ITB\u201d jo \u2018Selamat Jalan Sarjana ITB\u201d nan dilagukan dek mahasiswa ITB di ari wisuda.\nIben indak sajo santiang manjadi tukang gambar, jo mambuek lagu, tapi baliau santiang pulo manjadi mambuek \u201cseni lukis reklame\u201d. Sabagai buktinyo, Iben alah mamanangan Lambang kodya Padang, lambang Hotel Indonesia jo Lambang gebu minang. Sabagai tokoh tanamo dari Padang, Sumatera Barat, paralu awak jadikan apak Iben ioko sabagai panutan."}
{"id": "327289", "revid": "5625", "url": "https://min.wikipedia.org/wiki?curid=327289", "title": "Zuber Usman", "text": "Zuber Usman adolah surang pamuda kelahiran Padang pado tanggal 12 Desember 1916, baliau adolah urang awak. Baliau ko maningga di Jakarta pado tanggal 25 Juli 1976 pado umua 59 tahun. Baliau ko manamaik an sakola tinggi nyo di Universitas Indonesia nan mandapek gala sarjana sastra\nBaliau tu adolah urang awak nan partamo sakali mengamukakan ide untuak pambuntuk an Fakultas Sastro jo Budayo di Sumatera Barat. Baliau manyalasaian pandidikan di Paguruan Tinggi Islamic Collage di Padang. Satalah tamaik pandidikan baliau pindah ka jakarta untuak maaja bahasa malayu di sakolah muhammaddiyah. pado maso pandudukan japang baliau banyak manulih carito-carito singkek nan inyo kirim ka majalah-majalah. dimano carito nan nyo buek barisikan katakunan hiduik jo partaruhan dalam pajalanan mandapekan cinto sajati. Carito -carito singkek nitu inyo nsusun dalam sabuah antologi Sapanjang Jalan nan di tabik an dek Balai Pustaka. "}
{"id": "327292", "revid": "10703", "url": "https://min.wikipedia.org/wiki?curid=327292", "title": "Rooslila Tahir", "text": "Wartawati &amp; Budayawan\nRooslila Tahir lahia di Kotaraja Aceh tanggal \"3 November 1927\". Maningga dalam umua \"82 tahun\". Amaknyo barasal dari Nareh Pariaman, sadangkan Apaknyo barasal dari Tapanuli Tengah. Sajak zaman Balando kaduo urang tuonyo menetap di Aceh. Tahir indak namo apaknyo, tetapi adolah namo lakinyo yaitu Achmad Tahir saurang pejuang kemerdekaan perwira Tinggi Angkatan Darat yang parnah manjabaik di Angkatan maupun pemerintah sipil. Beliau parnah manjabaik sabagai Kapalo Staf Komando Sumatera yang bamarkas di Lubuk Sikaping Bonjol, Menteri Perhubungan dan manjadi duta besar dibarbagai negara Eropa.\nRooslila sajak gadihnyo maikuik ayahnyo pindah ka kota Medan. Sajak tahun \"1944-1945\" Rooslila basakolah di Akademi Wartawan di kota itu. Sahinggo inyo bisa ditarimo sabagai reporter dan sekretaris pribadi dek Djamaluddin Adinegoro nan sangkek itu manjabaik sabagai pamimpin koran \"Soematra Shinbun\". Disikolah ibu Roos mamacik paranan sabagai redaktur tatap.\nDidunia Kesenian dan Kebudayaan, ibu Roos aktif dalam bidang Seni Teater, Seni Paduan Suaro dan Seni Lukih sahinggo inyo tapilih sabagai anggota panguruih dan dewan penyantun institut kesenian Jakarta. inyo pun pernah mandapek panghargoan untuak kalompok paduan suaro \"Irama Nusa\". Untuak organisasi minang inyo pernah lo mandapek kapicayoan untuk manjabaik sabagai ketua bidang Kebudayaan/Agama dan Sosial \"Lembaga Gebu Minang\"."}
{"id": "327293", "revid": "73", "url": "https://min.wikipedia.org/wiki?curid=327293", "title": "Rasyid Manggis", "text": "M. Rasyid Manggis Dt. Rajo Penghulu () adolah sastrawan, budayawan ahli adaik di Minangkabau. Inyo adalah salah satu tokoh adaik Minangkabau yang banyak mampadalam di bidang kesenian, tarutamo sastra, drama dan tari tradisional MInangkabau. Dalam organisasi Dt. Radjo Penghoeloe iko pernah manjadi anggota J.S.B (Jong Sumatranen Bond) tahun 1918, Komisaris Pengurus Besar P.G.H.B. Kweekschoolbond, satanah aia (1928), Inyo ketua Pakumpuan Islam Nederland di Den Haag (1932-1936), panasehaik Perhimpunan Djami'ah Chairyah Indonesia-Semenanjuang di Mesir (1934), Anggota luar biaso INCODEM (\"Indonesia Committee for Democracy\") di New York, Anggota Lembago Bahaso Malayu di Singapura (1943), Ketua Komite parayoan proklamasi di Singapura (1945). Sudah tu Class II inyo jadi ketua LKI (Lembaga Kebudayaan Indonesia) Sumatra Tangah, Ketua umum Kongres Rakyaik saluruh Indonesia daerah Sumatra Tangah, Sekeretaris Umum Kongres Adaik se-Sumatera dan Wakil Ketua DPRGR Kodya Bukiktinggi.\nDalam dunia kesenian Dt. Radjo Panghoeloe punyo saham yang patuik dicataik tarutamo dalam kesenian tradisional Minangkabau. Tahun 1924 inyo pernah mameranan palaku utamo sandiwara pangguang epos \"Tjindur Mato\" dalam pasa derma Bukiktinggi untuak VSM (Vereeniging Studiefonds Minangkabau), tahun 1928 manyutradarai sandiwara \"Sabai Nan Aluih\" dipatunjukkan oleh pakumpuan kaum amak Sumatera (SKIS) di Padang, tahun 1930,manyutradarai sandiwara tragis \"Boven Digul\".pado tahun 1936, inyo ikuik jadi palaku dalam carito \"Kartinah\" dari Jawa Industrial Film di Jakarta."}
{"id": "327294", "revid": "5625", "url": "https://min.wikipedia.org/wiki?curid=327294", "title": "Ed Zoelverdi", "text": "Ed Zoelverdi marupokan wartawan dan fotografer senior nan dilahiakan di Kutaraja Banda Aceh, 12 maret 1943. Baliau maningga di jakarta tanggal 4 januari 2012, di umua 69 tahun. Kaduo urang tuo baliau barasa dari nagari Kotogadang Kabupaten Agam. Tahun 1959 untuak partamo kali ed ba mukim dijakarta, samulo ed ba cito-cito untuak manjadi palukik. Sabagai bohemian inyo pernah ma numpang lalok di Balai Budayo Jakarta, karano nio baraja manggambar kapado palukih-palukih nan tanamo dimaso itu sarupo alrmahum Oesman Effendi dan Nashar.\nKarir kawartawanannyo bamulo dari harian KAMI pado tahun 1967 - 1971. salanjuiknyo salamo 25 tahun ed manjadi redaktur barita dan poto pado Majalah Tempo dan Gatra Jakarta. Dunia fotografi inyo kuasoi sacaro otodidak ata baraja surang. Basamo 40 fotografer asia, eropa dan amerika yang disabuik kalompok fotografer dunia inyo pernah ikuik mangarajokan foto-foto untuak buku \" A salute to singapore \" tahun 1984. Ed manarimo hadiah ateh jasonyo dibidang fotografi tahun 1987. Namonyo juo tacatat dalam dan tacantum dibuku \" Who's who in australia &amp; far east \" nan tabik IBC Cambridge Inggris tahun 1991, dan buku \" Ensiklopedia Indonesia \" tahun 1986. Pado tahun 1993 basamo 7 urang wartawan dan fotografer ed mambuek buku foto \" Minangkabau \" nan dipitihnyo ditolong samo Gebu Minang. Basamo jo Nazif Basir sarato Yusaf Rahman, Ed mangaluakan sabuah buku nan ba judul \" Siapa Mengapa Sejumlah Orang Minang \""}
{"id": "327296", "revid": "5625", "url": "https://min.wikipedia.org/wiki?curid=327296", "title": "Oesman Effendi", "text": "Oesman Effendi urang awak lahiah tapeknyo di Koto Gadang kabupaten Agam tanggal 28 Desember 1919 dalam umua 65 tahun. Inyo ndak asiang lai bagi awak urang Minang palukih nan tanamo di Indonesia yang asanyo dari Sumatera Barat.\nOesman Effendi indak parnah sikolah malukih di sakolah resmi tapi lukisannyo sabana rancak tagolong karya-karya nan kurang jaleh untuk urang nan indak mangarati jo lukisan tatapi urang nan mangarati lukisan karyanyo panuah makna, banyak pasan nan disampaikannyo untuk pancinto lukisan karano sapuan warnonyo dan tarang.\nInyo takun malukih sajak parnah bagabuang jo sanggar Indonesia mudo di Surakarta pado tahun 1947. Jo untuak manunjang hiduik sahari-hari inyo bakarajo sabagai ilustrator manggambar bamacam buku nan tabik di Jakarta.. Sabagai seniman budayowan inyo juo manulih tantang budayo dan seni di bamacam media. Pada tahn 1950 inyo pernah manjadi guru seni lukih di Balai Budayo. Ndak banyak urang nan tau bahwasanyo baliau ko santiang dalam malukih pitih karateh Republik Indonesia satalah inyo ko dikirimkan bank Indonesia baraja untak caro nan rumik tu di nagari Balando.\nOesman Effendi sabagai saurang palukih lai punyo ijazah diploma Akademi Delia Art Disegno Fienzia di Italia nan nyo dapek tahun 1974. Pado tahun 1976 pernah juo manarimo penghargaan Nan tatinggi sabagai Palukih Indonesia "}
{"id": "327297", "revid": "10050", "url": "https://min.wikipedia.org/wiki?curid=327297", "title": "Yusaf Rahman", "text": "Yusaf Rahman, adolah salah satu musisi, komponis sarato panata musik nan barasal dari Muaro Labuah, Kabupaten Solok, nan lahia pado tanggal 4 Juni 1933. Yusaf Rahman tutuik usia dalam usia 72 tahun pado tanggal 1 Oktober 2005 di Banduang. Di Sumatera Barat, indak talalu banyak saniman nan mamiliki talenta jo ilimu pangatahuan , namun Yusaf Rahman ado di dalam nan indak banyak nantu. Walau hanyo baraja sacaro otodidak, baliau pun mampu mambuek aransemen jo partitur yang ka diamainan dek orkestra. \nAdopun karyanyo tarungkap dalam musik Sendratari \" Imam Bonjol\" dan Operet \" Baralek Gadang\" karya Nazif Basir. Salain itu baliau mampu pulo bamain alat musik jo samporono,baiak alaik musik moderen sarupo biola, piano,saxaphone, klarinet, akordeon, maupun alaik musik taradisional sarupo talempong, saluang, bansi rebab, sarato gandang. \nDalam papaduan karyanyo basamo bininya, baliau alah mambuek iriangan musik nan sangaik ,monumental nan sampai kini sarupo tari piriang, tari payuang, tari saputangan, tari pasambahan. salah satu jaso baliau nan paliang mangagumkan adolah pado tahun 1968. baliau barhasil marubah nada talempong nan samulo banada pentatonis manjadi nada diatonis, sahinggo alat musik tradisional bisa dimainkan salaras jo alat musik moderen lainyo. \nbarikuik buah karya baliau nan alah direkam baulang kali dek panyanyi mudo minang diantaronyo, \"Rusuah Hati\",\" Indak kabarulang\",\" Kelok Sembilan\", \"Perak-perak\", \"Lindok-lindok\". salah satu blagu nan paliang tanamo nan dijadian RBT di hape adolah lagu \" Usah Diratok-i\"."}
{"id": "327298", "revid": "10705", "url": "https://min.wikipedia.org/wiki?curid=327298", "title": "Raden Kasoema", "text": "Raden Kasoema, adolah soerang Wartawan Senior panagak Harian Haluan. Beliau lahia di Pangkalan Brandan tanggal 22 september 1991 dan tutuik usia di tahun 2001 tapeknyo pado tanggal 23 maret. Baliau dilahiakan di Sumatera utara, tapi urang gaek baliau barasa dari Talu, Kabupaten Pasaman. \nDi wakatu baliau baumua 28 tahun, baliau bakarajo sabagai Korektor di \"Pelita Andalas\". Dek karano baliau urangnyo tekun dan gigiah, baliau diagiah kapacayoan untuak manajamahan barito-barito dari Baso Balando ka Baso Indonesia sahinggo wakatu itu baliau langsuang taangkek manjadi Redaktur.\nSalain Pelita Andalas, ado 3 koran lai di wakatu itu sarupo \"Pewarta Deli\" nan dikatuai oleh Adinegoro, jo nan ciek lai namo ny koran \"Sinar Deli\". Sabulan samanjak Japang masuak, Katigo koran tu indak jadi tabik. Sasudah tu Baliau pindah ka Bukittinggi untuak bakarajo di Radio Japang, disaat itu juo, Baliau langsuang diangkek jadi pamimpin untuak pamulo RRI di Bukiktinggi. \nBulan Desember tahun 1948, Raden Kasoemo jo kawan-kawannyo mulai mancibo manabikan Koran Haluan manjadi ciek-cieknyo surek kaba untuak mambangkikan sumangaik urang-urang minang wakatu perjuangan Kemerdekaan RI. \nTanggal 17 agustus, surek kaba Haluan ko mulai di tutuik dek karano tajadi parang PRRI. Kasado nan ado didalamnyo disita dan wakatu itu baliau sabagai pamimpin di panjaroan salamo 9 bulan. salapeh tu baliau dibaok ka Rumah Tahanan di Jakarta, dan dilapehan baliak tahun 1962."}
{"id": "327300", "revid": "51", "url": "https://min.wikipedia.org/wiki?curid=327300", "title": "Oslan Husein", "text": "Oslan Husein adolah saurang panyanyi, pancipta lagu dan pimpinan Band Osria. Baliau lahia di Padang tanggal 8 April 1931. baliau maningga di Jakarta dalam umua 41 tahun tapeknyo tanggal 16 agustus 1972. Pangalaman banyanyi partomo didapeknyo wakatu baliau mancubo mangamen malalui sananduang ayaik-ayaik Al-Quran, di muko gerbang pasa malam di Padang. banyak urang nan suko mandanganyo dan maagiah inyo pitih. jo pangaman tu nyo yakin bahsonyo banyanyi bisa mandapek an pitih.Disampinag tu Oslan juo saurang nan punyo salero lawak nan tinggi, tapi baliau sadar inyo ndak mungkin manjadi palawak. Suaro Oslan punyo ciri khusus, ado saketek gaya mantiak di suaronyo. \nPada tahun 1950, saat umuanyo 19 tahun pai inyo marantau ka jakarta. inyo sempat bakarajo di kantua PU. pado suatu katiko inyo batamu jo kantinyo nan banamo Alwi, urang ko lah yang mambuek oslan manjadi saurang panyanyi. mulonyo oslan disobokan jo sabuah grup musik nan namonyo kinantan"}
{"id": "327301", "revid": "10715", "url": "https://min.wikipedia.org/wiki?curid=327301", "title": "Dt. B. Nurdin Ya'Cub", "text": "Dt.B.Nurdin Ya'cub Lahia di Solok Tanggal 12 Oktober 1920.Nurdin Ya'cub adolah pengarang sumbar Pendidikannyo tinggi abihtu kembali ka Sumatra Barat Nurdin Ya'cub sebagai guru pengajar terakhir menduduki jabatan sebagai derektur SMA Negeri padang Panjang . sajarah minangkabau, Nurdin inyo manulis buku-buku 'minangkabau tanah pusako', 'Tambo Minangkabau' yang terdiri 4 jilid iko salah cieknyo buku nan nyo karang .Dt. Nurdin Ya'cub menerima penghargaan barasa pemerintah Republik Indonesia."}
{"id": "327302", "revid": "10711", "url": "https://min.wikipedia.org/wiki?curid=327302", "title": "Sjaiful Bahri", "text": "Sjaiful Bahri adolah saurang musisi, pamimpin orkestra jo pangarang lagu dari Minangkabau. Baliau lahia di Payakumbuah tanggal 9 September 1924, maningga umua 52 tahun di Tokyo Jepang tanggal 5 Desember 1976 . Bakat Sjaiful Bahri mulai taliek sajak baliau bagabuang jo kalompok musik wakatu pandidikan di Meer Uitgebreid Lager Onderwejs (MULO) kayutanam Sumatera Barat. Barikuiknyo Sjaiful Bahri marantau ka Jakarta. tahun 1940. Sjaiful Bahri tapiliah manjadi pamain biola Orkes Studio Djakarta. Sapuluah tahun barikuknyo Sjaiful Bahri alah manjadi pamimpin Orkes Studio Djakarta salamo satu pariode. Sjaiful Bahri basamo Titiek Puspa, Bing Slamet, Sam Saimun, S. Effendy jo Mochtar Embut alah pai ka babarapo nagari di Malaysia. Wakatu Sjaiful Bahri di Malaysia, timbua panggana manulih lagu bajudul \"Semalam di Malaya\" nan dilagukan dek S. Effendi. Sajak tu Sjaiful Bahri mamilih karajo di Malaysia, satalah tu kalua lagu-lagu nan lain diantaronyo bajudul \"Senjakala\", \"Surat Tak Bernama', kenangan Masa' jo \"Fajar harapan\". Sjaiful Bahri pandai pulo balagu dan main fil bajudul \"Terimalah Laguku\" tahun 1952. Di studio Merdeka malaysi, Sjaiful Bahri manulih \"Music Score Film j\"o namo \"Surya Buana\" di film'Jauh di Mata\" tahun 1964."}
{"id": "327303", "revid": "55", "url": "https://min.wikipedia.org/wiki?curid=327303", "title": "Sutan Takdir Alisjahbana", "text": "Sutan Takdir Alisjahbana marupoan saurang sastrawan jo budayawan Minang nan dilahiakan di Natal, Sumatera Utara pado tanggal 11 Februari 1908 dan maningga di Jakarta pado tanggal 17 Juli 1994 dalam umua 86 tahun. Baliau maasih katurunan urang Minangkabau, nan mano amaknyo nan banamo Puti Saimah marupokan katurunan Rajo Putih salah saurang rajo Kasultanan Indropuro nan managakkan kerajaan Lingga di Natal. Sutan Takdir Alisjahbana masih badunsanak jo Sutan Sjahrir nan panah manjadi Perdana Menteri partamo Republik Indonesia, dari patalian darah amaknyo. Abak baliau banamo Raden Alisjahbana nan bagala Sutan Arbi, baliau bakarajo manjadi saurang guru. \nPandidikan.\nBaliau manyalasaian pandidikan dasar pado tahun 1921 di HIS Bengkulu nan salanjuiknyo malanjuikan pandidikan ka \"kweekschool\" di Bukittinggi. Kamudian untuak tingkek HKS baliau tampuah di Bandung. Tahun 1942 baliau mandapekan gala Mr. dari sakolah tinggi di Jakarta.\nKarir.\nKarir Sutan Takdir Alisjahbana bamacam-macam di bidang bidang sastra, bahaso, jo kesenian. Karir-karir baliau adolah:\nKarya tulis dari baliau nan paliang mansyur adolah naskah roman \"Layar Terkembang\", \"Dian yang Tak Kunjung Padam\", jo \"Anak Perawan di Sarang Penyamun\"."}
{"id": "327304", "revid": "51", "url": "https://min.wikipedia.org/wiki?curid=327304", "title": "M. Joesfik Helmy", "text": "M. Joesfik Helmy iolah saurang Wartawan, Seniman &amp; Budayawan. Lahia di Payakumbuh tanggal 10 Agustus 1934. Baliau maningga di Padang tanggal 28 Juli 1995, pado umua 61 taun. Joesfik manamaikan pandidikannyo sampai tingkek SMA di kampuang nyo di Kota Padang. Karano taimbau darah seniman yang kuek mangalia di tubuhnyo, taun 50-an iny marantau ka Jakarta siap tu langsuang bagabuang jo komunitas seniman di Taman Ismail Marzuki. Bamulo sabagai pambaco puisi jo bamain teater, inyo mulai mangiriman puisi jo cerpen-cerpen nyo yang siap tu ditabik an di babarapo koran jo majalah yang tabik di ibukota antaronyo prestisius yang di tabik an majalah Horison. Manjalang taun 60-an Joesfik baliak pulang ka kampuang siap tu manjadi redaktur budayo pado edisi minggu harian haluan jo tacatat sampai taun 1969 sabagai awak redaksi harian tasabuik yang katiko itu dipimpin dek H. Koesoema. Karirnyo sabagai wartawan labiah maningkaik bana katiko bagabuang jo Harian Singgalang pado taun 1975 sampai inyo manjabaik Wakil Pamimpin Parusahaan di surek kaba tasabuik. Salain sabagai wartawan Joesfik Helmy yang acok dipanggia Uda Jimmy dek wartawan-wartawan mudo di Sumatera Barat ko, inyo tanamo juo sabagai tokoh seniman jo budayawan. Dalam barundiang manganai kebudayaan kesenian di Sumbar, khususnyo di kota Padang.\n= Rujuakan : ="}
{"id": "327305", "revid": "10719", "url": "https://min.wikipedia.org/wiki?curid=327305", "title": "Rusli", "text": "Rusli lahi di medan tahun 1916 maningga di Jakarta tangga 11 Mei 2005 pado umui 93 th. Rusli panulih kaliber Internasional ini darahnyo campuan dari minang ( ayahnyo) jo jawa ( Amak). abak nyo marantau ka Deli jo karajo sabagai karoni pakabuanan tembakau, samaso ketek Rusli gadang di sumatera Utara samapai taamat HIS 7 tahun di medan . Pado jaman panjajahan Balando tu jua Rusli Malanjuan sikolah nyo ka pendidikan manangah MULO di Jogyakarta.\nUntuk Seni LUkih murni, seni patung jo Fissafat Seni Timur di Palajari jo takun dek Rusli mudo sacaro akademik salam limo tahun di Fakultas Kala Bhawana Art Depatemen pado Santiniketan University Of Rabindranath Tagore di India.\nJadi indak heran jiko sadonyoSakolah nan adah ditampuhnyo dalam seni likih tu jo gigih jan lua biaso dalam pambuek karyo2 sani ruponyo, nan manapeaan inyo sabagai palukih Indonesia nan bakaliber Internasional. Sanginggo saurang budayawan ta namao Almarhum Umar Kayam Manyabuk Rusli sabagai palukih Avant Garde, nan malukih indak sakadaa malukih sabuah profesi malaian labih dari sabagai panggi jo pagorbanan iduknyo. Di jogya Rusli juo mambuka sabauh galeri Seni Lukihnyo.\nsajak tahun1953 Rusli juo rajin maadohan Pameran Tungga di babagai kota di Indonesia,nyo juo maadohan pameran-pemaren lukisan di babagai tampek di benua Eropa. Diantaronyo di Roma Italia, di Den Haag jo Amsterdam nagari Balando.\nPado Tahun 1960inyo dipicayo manjabai sabagai wakil katua Internasional Association of Plastic Arts ( IAPA )nan ditunjuk dekn Unesco.\nmalukik ,"}
{"id": "327306", "revid": "5625", "url": "https://min.wikipedia.org/wiki?curid=327306", "title": "Delsy Syamsumar", "text": "Delsy Syamsumar adolah pelopor pelukis komik &amp; dekorator perfilman adolah urang yang barasal dari Nagari Sungai Puar, lahia di Medan tanggal 7 mei 1935, maningga di Jakarta tanggal 21 juni 2001, pado usia ka 66 tahun.\nDelsy sabananyo dapek digolongan sabagai pelukis komik di Indonesia , manduluan lahia nyo karya-karya komik jo pelukis Taguan Hardjo nan batampek di Medan, mako dari pado itu komik Desly nan bajudul \" Mawar Putiah\" pado tahun 1952 alah di nikmati oleh pembaca jo nan di muek sacaro basambuang dalam majalah \"bamacam\" yang mano film tu nan bana tanamo di tahun 50 an, nan barado di bawah kuaso Hasmanan.\nGamba komik Desly sketsa antonim nan ma palakunyo yang atraktif dan ide ceritonyo difantasir surang dek Delsy dari bajak laut Aceh, pada beliau bausia 17 tahun dan masih tingga di kampuangnyo. satiok gambar dikirim ka jakarta malalui pos, karano carito dan gambar banya di sukoi \"bamacam\" dan untuk manjago keseimbangannyo kapalo majalah tu akhirnyo mamasan Desly untuk bakaryo di jakarta\nSalah ciek dari lukisan nyo terletak pado kepandaian dalam mambuek bantuak tubuah padusi nan ma taraso balabiahan\nsalain itu beliau selain jadi pelukis ilustrator untuk carito-carito juo dikenal sabagai pelukis caik minyak di kamvas jo bamacam tema sarato ma adohan pameran basamo palukis-palukis tanamo seperti Basuki Abdullah"}
{"id": "327324", "revid": "12718", "url": "https://min.wikipedia.org/wiki?curid=327324", "title": "Idrus", "text": "Idrus () adolah saurang panulih Indonesia nan dikana sabagai pangarang carito pendek jo novel bagenre realistis. Inyo dikana sabagai salah saurang sastrawan nan mawakili Angkatan '45.\nBiografi.\nIdrus lahia di Padang, Sumatera Barat pado tanggal 12 September 1921. Pandidikannyo dijalaninyo di sakolah-sakolah punyo Balando sabalum pandudukan Japang di Indonesia. Samaso basakolah, inyo mambaco karya-karya panulih Barat jo balatiah manulih carito pendek. Inyo manyalasaian pandidikannyo pado taun 1943, kamudian mulai bakarajo di Balai Pustaka, sabuah parusahaan panarbitan punyo negara, sabagai saurang editor. Antaro taun 1943 sampai 1944, Idrus manulih anam carito pendek nan akhianyo ditabikan dalam koleksi \"Corat-Coret di Bawah Tanah\".\nPado mulo Revolusi Nasional Indonesia, katiko kalompok revolusioner Indonesia manyatoan kamerdekaan satalah Japang manyarah, Idrus sadang barado di Surabaya, Jawa Timur. Katiko sadang di sinan, inyo manyaksian Partampuran Surabaya, katiko tantara Inggirih nan dikapaloi dek Aubertin Walter Sothern Mallaby jo tantaro revolusi nan dikapaloi dek Moestopo baparang. Sabagai hasilnyo, inyo mulai manulih novela \"Surabaja\" tantang masalah kamanusiaan nan tajadi katiko parang sarato dampaknyo pado bulan Oktober 1945 sampai Mei 1946. Panulih jo kritikuih sastra Indonesia Muhammad Balfas manggambarkannyo sabagai \"satu-satunyo karya nan manyindia revolusi Indonesia\".\nPado maso parang, karya Idrus samakin kontemplatif, di antaronyo \"Jalan Lain ke Roma\", novelet \"Perempuan dan Kebangsaan\" (dimuek di majalah \"Indonesia\" pado taun 1949), jo novel \"Aki\" (1950). Satalah mandapek takanan dari Lembaga Kebudajaan Rakjat nan didukuang dek komunis, Idrus malarikan diri ka Malaysia. Di sinan, inyo manabikan \"Dengan Mata Terbuka\" (1961), jo \"Hati Nurani Manusia\" (1963). Tulisan-tulisannyo salanjuiknyo indak bagitu ditarimo baiak.\nIdrus pindah ka Melbourne, Australia, pado taun 1965 untuak kuliah di Universitas Monash. Inyo lulus dari universitas tu pado taun 1974 jo gala master di bidang seni. Inyo maningga dunia pado tanggal 18 Mei 1979 di Kampung Tanah, Padang, Sumatra Barat. Katiko itu, inyo sadang mangaja gala doktor dari Monash jo manjabat sabagai dosen.\nGaya.\nIdrus manulih jo gaya nan manakankan aspek realitas nan labiah kareh, manggunoan kalimek-kalimek nan singkek jo ringkeh sarato mangabaikan estetika nan umum pado era Balai Pustaka jo Poedjangga Baroe. Balfas manganggap gaya Idrus panuah dek sinisme jo sarkasme. Tapi, manjalang revolusi salasai, gayanyo manjadi makin kontemplatif. Cadiak pandai sastra asa Balando, A. Teeuw, bapandapek bahwasonyo Idrus dipangaruahi dek karya-karya Ernest Hemingway, John Steinbeck, Erskine Caldwell, jo Willem Elsschot.\nKabanyakan tokoh pado karya-karya Idrus adolah urang biaso, babeda jo karya panulih lainnyo nan kabanyakan adolah urang tapandang atau bangsawan, contohnyo karya Amir Hamzah. Iko disababkan dek motivasi politik pamarentah Japang nan mamarentah pado taun 1942 sampai partengahan 1945. Japang mamandang paralu untuak mampromosian supayo rakyat biaso bisa marabuik kakuasaan.\nPangaruah.\nIdrus acok dianggap sabagai panaruih Chairil Anwar dek gaya baru pado tulisannyo. Inyo dianggap pulo sabagai tokoh nan mawakili sastrawan generasi '45. Akan tatapi, Teeuw indak sapandapek jo partanyaan iko. Manuruiknyo, kontribusi Chairil Anwar jauah labiah signifikan.\nKahidupan pribadi.\nIdrus manikah jo Ratna Suri pado taun 1948. Kaduonyo punyo ampek urang anak laki-laki, yaitu Nirwan, Slamet Riyadi, Rizal, jo Taufik, sarato duo urang anak padusi banamo Damayanti jo Lanita. Idrus adolah saurang poliglot nan fasiah babahaso Jerman, Inggirih, Balando, jo Indonesia."}
{"id": "327325", "revid": "8466", "url": "https://min.wikipedia.org/wiki?curid=327325", "title": "Arizal", "text": "Arizal marupokan salah surang wartawan sakaligus sutradara film Indonesia nan badarah minang. Baliau adolah anak dari pasangan H. Ibrahim Sidi Mangkuto dan Hj. Matayam M. Yasin nan barasa dari Padang Panjang. Baliau lahia di Riau pado tanggal 11 Januari 1943. \nArizal manampuah pandidikan di kota Pekanbaru, Riau. Baliau manamaikan SMA pado tahun 1962. Salamo tingga di Pekanbaru, baliau tahituang aktif bakagiatan di dunia seni. Baliau tacatat sabagai pamain orkes \"Singgalang Ria\" nan pernah mairiangan panyanyi legendaris Minang yaitu Elly Kasim.\nSamanjak tamaik SMA, Arizal mulai mangambangan sayok di dunia nan baliau tekuni. Untuak manunjang bidang nan baliau tekuni, baliau pindah ka Jakarta satahun sasudah baliau tamaik SMA, yaitu pado tahun 1963. Baliau karajo di babarapo perusahaan panerbitan majalah. Baliau mamulai karir yaitu sabagai karikaturis pado majalah \"Selecta\" dan sakaligus manjadi redaksi majalah \"Mayapada\" pado tahun 1969 sampai tahun 1970. Satahun sasudahnyo, yaitu pado tahun 1970 sampai 1972 baliau manekuni hal nan samo di majalah \"Panorama\".\nArizal mulai masuak dan manekuni dunia pafilman katiko baliau alah manyalasaian pandidikan di West Coast Institute of Management &amp; Technologi di Perth, Australia. Baliau sempat magang di Walt Disney Universal Studio Los Angeles, Amerika sabagai asisten artistik pado tahun 1968 sampai 1969. \nArizal mulai mandapekan kapacayoan untuak manjadi sutradara di Indonesia pado film anak-anak \"Senyum dan Tangis\". Ateh karajo kareh dan katekunan baliau tahadap garapan, baliau mandapekan hasil nan sangaik mamuaskan. Baliau berhasil mandapekan penghargaan Piala Citra pado tahun 1974 pado kategori film anak-anak terbaik. \nSairiang bajalannyo waktu, Arizal mulai banyak di sorot dek urang-urang dan banyak pihak nan nio maajak baliau untuak bakarajo samo pado garapan-garapan tatantu. Salah satunyo baliau diajak bagabuang dan sakaligus manjadi sutradara film komedi takamuko di Indonesia, yaitu \"Warkop DKI\". Berkat kepiawaian baliau, film nan baliau sutradarai tasabuik sukses dan meledak di pasaran. Salain itu film tasabuik bisa ditarimo dek masyarakaik Indonesia.\nSasudah film partamo Arizal sukses di pasaran, baliau sukses manjadi salah satu sutradara film-film komedi di Indonesia. Baliau tacatat alah manyutradarai lebih dari 52 judul film di babagai rumah produksi dan 8 judul sinetron nan ditayangan dalam ratuihan jumlah episode pado stasiun TV swasta nan ado di Jakarta. \nArizal pernah juo bakarajo samo jo pamain film tanamo di Indonesia diantaronyo Yessy Gusman, Rano Karno, Yenny Rachman, Roy Marten, Lydia Kandou. Salah satu serial TV nan baliau sutradarai adolah \"Jin &amp; Jun\". \nSasudah kesuksesan nan Arizal dapekan, baliau tak luput dari nan namonyo maut. Baliau maningga pado tanggal 18 Mei 2014 dalam umua 71 tahun di Bekasi, Jawa Barat. Namun baliau tetap dikenang dek masyarakaik Indonesia sabagai salah satu sutradara talaku jo tamaha Indonesia. "}
{"id": "327326", "revid": "5625", "url": "https://min.wikipedia.org/wiki?curid=327326", "title": "Nur Sutan Iskandar", "text": "Nur Sutan Iskandar adolah sastrawan Minang nan lahia di Manijau, pado tanggal 3 November 1893. Namo aslinyo adolah Muhammad Nur, karano di Minangkabau ado istilah \"ketek banamo gadang bagala\" sasudah baliau manikah, niniak mamak maagiah gala Sutan Iskandar. \nBeliau marantau ka Batavia pado tahun 1919, nan kini lah dikenal urang jo Jakarta. Beliau ditarimo untuak korektor mambaco naskah-naskah karangan urang nan ka dicetak di Balai Pustaka. Karano kagigihannyo, beliau diangkek manjadi pamimpin redaksi, dan kapalo pangarang di penerbit itu pado tahun 1925.\nNur Sutan Iskandar adolah sastrawan nan sangaik produktif dalam manulis, sajak tahun 1923, beliau alah manarbitkan buku nan indak kurang dari 17 buku roman nan diterbitkan di Balai Pustaka. judul-judul buku nan beliau terbitkan andolah \"Apa Dayaku Karena Aku Perempuan\" tahun 1923, \"Cinta Yang Membawa Maut\" tahun 1926, dan \"salah Pilih\" tahun 1928, dll. \nNur Sutan Iskandar maningga di Jakarta, pado tanggal 28 November 1975 dalam umua 82 tahun."}
{"id": "327327", "revid": "2012741", "url": "https://min.wikipedia.org/wiki?curid=327327", "title": "Wakidi", "text": "Wakidi (lahia di Plaju, Palembang, Sumatera Selatan, 1889 - maningga di Bukittinggi,1979) adolah seorang pelukis romantik naturalis nan barasal dari Indonesia. Wakidi adolah salah satu dari tigo palukis naturalistik Indonesia nan takamuko pado zamannyo. Urangtuonyo barasa dari Semarang, Jawa Tengah nan bakarajo di patambangan minyak Plaju. \nKahidupan.\nPado maso keteknyo, Wakidi sakolah di Kweekschool, Bukittinggi. Wakidi mamulai baraja malukis pado umua 10 tahun, Wakidi baraja malukis jo seorang guru Belanda nan banamo Van Dick nan mangaja di Kweekschool, Bukittinggi. Satalah Lulus Sakolah pado tahun 1908, Inyo malanjuikan untuak mangaja di INS Kayu Tanam. Wakidi alah barasil mandidik sarato malahian palukis-palukis mudo Indonesia. Maskipun banyak bakarya, ampiah sado karyanyo dikoleksi, sahinggo Wakidi indak pernah mangadoan pameran lukisannyo. Lukisan-lukisannyo banyak dikoleksi di istana kepresidenan sarato tokoh-tokoh pemerintahan, seperti wakil presiden Mohammad Hatta sarato Adam Malik."}
{"id": "327328", "revid": "12718", "url": "https://min.wikipedia.org/wiki?curid=327328", "title": "Edwar Djamaris", "text": "Edwar Djamaris adolah urang sastrawan, yang lahia di Cingkariang, Kabupaten Agam tanggal 7 Juli 1941. maningga di Jakarta tanggal 21 Oktober 2012 dalam umua 71 tahun .\nSasudah tamaik pandidikannyo di SMA Taladan tahun 1961 di Bukiktinggi, Edwar malanjuikkan pandidikan tinggi di Fakultas Sastra dan jo kabudayaan Universitas Gajah Mada di Yogyakarta, barasil disalasaikannyo tahun 1969.\nSasudah mandapek gelar S1, karir partamo Erwar mulai sabagai pegawai honor di Lambago Bahaso Nasional Direktorat Jenderal, Kabudayaan Dapartemen Pandidikan dan jo Kabudayaan Republik Indonesia, sampai tahun 1972 Edwar barasil diangkek sebagai PNS dengan paringkek golongan III-a.\nSalanjuiknyo Edwar aktif malakukan penelitiannyo dan manulis buku kritik, essay Sastra Indonesia lamo, jo Sastra Minangkabau. Tulisanyo alah banyak ditabikkan jo diumumkan, baiak barupo buku, makalah ilmiah atau makalah populer yang sadonyo bajumlah 40 buku. Untuak karya tulis yang pernah manjabaik Wakia Katua Bidang Sastra Tradisional di Organisasi Kasusastraan Asia Tanggara (MASTERA) tahun 1998 sampai tahun 2001, alah malakukan editan dan jo alih bahaso buku \"Hikayaik Bachtiar\", \"Sastra Minangkabau Lamo\" tahun 1985 jo malakukan suntiangan untuak babarapo buah carito-carito Kaba Minangkabau, sarupo \"Kaba Si Untuang Sudah\", \"Kaba Kumbang lari\", \"Kaba Bujang Paman\" jo \"Kaba Rambun Pamenan\" yang sadonyo ditabikkan oleh proyek Panabitan Buku Sastra Indonesia jo Daerah Dapartemen Pandidikan Kabudayaan tahun 1988. Panulisan manganai buku-buku kaba Minangkabau iko, dielokan di Edwar dalam buku \"kaba Minangkabau: \"Rangkuman isi carito jo Gambar Tema dan jo Amanat\"\", yang ditabikkan oleh Pusat Bahaso,Dapartemen Pendidikan Nasional 2014.\nEdwar Jhamaris ko, menikah jo Deswita, kamudian hasil perkawinannyo dikarunia 4 urang anak, adolah 2 urang anak laki-laki dan 2 urang anak padusi. Kamudian, Edwar juga, alah mampunyoi 6 urang cucu. Edwar Jhamaris maningga karano sakik, dan jasatnyo di kubuahkan di TPU Parwira, Bekasi.\n= Kehidupan =\nEdwar Djamaris yang lahia pado tanggal 7 Juli 1941 di Cingkariang, Agam, Sumatera Barat ini marupoan anak kaduo dari tigo basaudara. Ia manikah dengan seorang wanita bernama Derwita dan telah dikaruniai ampek urang anak, yaitu duo laki-laki dan duo perempuan, serta dianugerahi anam orang cucu. Edwar Djamaris maningga dunia dalam perawatan di Rumah Sakit Persahabatan, Rawamangun, Jakarta Timur pado hari Minggu 21 Oktober 2012 dalam usia 71 tahun. Jenazahnyo dimakamkan di Tempat Pemakaman Umum (TPU) Perwira, Bekasi, Jawa Barat.\n= Pendidikan =\nEdwar Djamaris manamaik-an pendidikan dasarnyo di Sekolah Rakyat Negeri pado tahun 1955 serta pendidikan menengahnyo di SMPN V pado tahun 1958, dan SMA Teladan bagian A pado tahun 1961 di Cingkariang, Agam, Sumatera Barat. Setelah itu ia malanjuik-an pendidikan tingginyo ka Fakultas Sastra dan Kebudayaan, Universitas Gadjah Mada, Yogyakarta pado Jurusan Sastra Indonesia yang berhasil disalasaikannyo pado Januari 1969.\nPado tahun 1973, setelah 4 tahun bakarajo di Lembaga Bahasa Nasional, Direktorat Jenderal Kebudayaan, Departemen Pendidikan dan Kebudayaan, Edwar mendapat kesempatan mengikuti penataran Filologi-Sejarah yang diselenggarakan oleh Konsorsium Sastra dan Filsafat, Departemen Pendidikan dan Kebudayaan Indonesia bakarajo samo dengan Universitas Leiden, Belanda. Satahun kamudian, pado bulan November 1974\u2014Oktober 1975 ia pun tapiliah kembali manjadi peserta pendidikan lanjutan di Universitas tersebut basamo limo urang dosen lainnyo yang berasal dari Universitas Indonesia, Universitas Gadjah Mada dan Universitas Padjadjaran.\nAtas beasiswa dari UNESCO Belanda, pado bulan Juni\u2014Mei 1979, Edwar mendapaik-an kesempatan lagi mengikuti pendidikan dan penulisan persiapan disertasi di bawah bimbingan Dr. R. Roolvink di Universitas Leiden. Atas dorongan dari Prof. Anton M. Moeliono, Kepala Pusat Bahasa, pado tahun 1985 Edwar dapek kesempatan untuak melanjuik-an penelitian penulisan disertasi, dan berhasil diselesaikannyo pado bulan Juni 1989 serta memperoleh gelar doktor dalam ilmu-ilmu sastra dari Universitas Indonesia, dengan predikat sangat memuaskan. Dengan pencapaian itu, ia marupoan orang pertamo di Pusat Bahasa yang memperoleh gelar doktor dari sapuluah calon doktor yang direncanakan oleh Pusat Bahasa.\n= Karier =\nBeberapa bulan setelah meraih sarjana S1, ia bakarajo sebagai pegawai honorer di Lembaga Bahasa Nasional, Direktorat Jenderal Kebudayaan, Departemen Pendidikan dan Kebudayaan. Duo tahun kamudian ia diangkat sebagai calon pegawai negeri sipil dan baru pado tahun 1972 resmi diangkat manjadi pegawai negeri sipil dengan pangkat penata muda (golongan III/a). Pado tahun 1979, Edwar dipacayo memimpin Subbidang Sastra Lama, Bidang Sastra Indonesia dan Daerah pado lembaga Pusat Bahasa. Ia aktif melakukan penelitian serta menulis buku, kritik, dan esai sastra Indonesia lama dan sastra Minangkabau. Dengan keahlian di bidang filologi dan sastra, Edwar banyak menghasilkan karya tulis mengenai duo bidang ilmu tersebut. Pado tahun 1985 di Pusat Bahasa dibuka kesempatan untuak manduduaki jabatan fungsional tanago peneliti. Ia berhasil manduduaki jabatan peneliti madya satingkek golongan IV/b pado tahun 1987.\nSetelah manduduaki jabatan struktural Kepala Subbidang Sastra Lama, ia dipacayoi manduduaki jabatan Kepala Bidang Sastra Indonesia dan Daerah, Pusat Bahasa, tahun 1991\u20141997. Di sampiang itu, ia juga dipacayo sabagai Pemimpin Proyek Pembinaan Bahasa dan Sastra Indonesia dan Daerah pado tahun 1989\u20141994. Selanjutnyo pado tahun 1994 ia manduduaki jabatan ahli peneliti mudo, tahun 1996 sebagai ahli panaliti madya, dan akhirnyo ia mamparoleh jabatan tertinggi sabagai tenaga peneliti, yaitu ahli peneliti utama (APU) pado tahun 1999. Tidak hanya mengabdi di Pusat Bahasa, Edwar juga mengajar sabagai dosen di berbagai fakultas sastra, seperti di Universitas Indonesia, Universitas Nasional, Program Pascasarjana Universitas Padjadjaran, dan Program Pascasarjana Universitas Negeri Jakarta dengan mato kuliah Sejarah Sastra Indonesia Lama, Pengantar Filologi, Metode Penelitian Filologi, dan Telaah Sastra. Ia juga aktif menjadi penguji dan pembimbing penulisan skripsi dan tesis.\nKepeduliannyo terhadap sastra ditunjuakkan dengan keikutsertaan dalam mangelola organisasi kesusastraan Asia Tenggara, Majelis Sastra Asia Tenggara (MASTERA) yang anggotanyo terdiri atas Brunei Darussalam, Indonesia, dan Malaysia, sajak awal didirikan pado tahun 1996. Ia menjabat sabagai Wakil Ketua Bidang Sastra Tradisional (1998\u20142001) pado lembaga tersebut. Edwar juga aktif dalam organisasi ASEAN Committe on Culture and Information (ASEAN COCI), khususnya Sub-Committe on Culture, mewakili Pusat Bahasa (1991\u20141999). Beberapa kali ia ikuik sabagai delegasi Indonesia dalam sidang ASEAN COCI. Ia juga ikuik manyusun beberapa naskah sastra ASEAN, dua diantaronyo sudah diterbitkan oleh ASEAN COCI, yaitu (1) ASEAN Folk Literature: An Anthology (1995) dan (2) Modern Literature of ASEAN (2000). Tulisannyo sudah banyak diterbitkan dan dipublikasikan, baik berupa buku, makalah ilmiah, maupun makalah populer. Naskah hasil penelitian dan penyusunan yang dilakukannyo sudah diterbitkan barupo buku sabanyak 39 buku. Buku tersebut isinyo bermacam-macam, seperti hasil penelitian bidang filologi berupa suntingan teks karya sastra Indonesia lamo dan sastra rakyat Minangkabau: penerapan teori sastra barupo pengungkapan makna dan fungsi sastra, pengungkapan nilai budaya dan sejarah sastra, serta pengembangan teori dan metode penelitian sastra, khususnyo filologi.\n= Karya =\n= Penghargaan ="}
{"id": "327329", "revid": "5625", "url": "https://min.wikipedia.org/wiki?curid=327329", "title": "Aman Datuk Madjoindo", "text": "Aman Datuk Madjoindo () adolah surang sastrawan di maso angkatan Balai Pustaka. Di antaro barbagai karangannyo, nan tasabuik bana adolah roman \"Si Doel Anak Betawi\" (1932) nan diangkek ka layar putih oleh Sjumandjaja jo manjadi inspirasi bagi sinetron \"Si Doel Anak Sekolahan\" nan tayang sepanjang tahun 1990-an di RCTI.\nLatar Balakang.\nBaliau dulu sekolah di HIS Solok. Kamudian malanjuikan ka Sekolah Raja nan waktu itu banamo Kweekschool di Bukittinggi. Setelah lulus sekolah, beliau manjadi guru pado tahun 1912-1919 di Solok dan Padang. \nBaliau nan bacito-cito manjadi pengarang, redaktur, jo panulis carito anak, akhirnyo mamutusan pai marantau ka Jawa pado tahun 1920, kamudian bakarajo di Balai Pustaka. Awalnyo baliau manjadi korektor naskah kamudian menjabat sebagai redaktur Balai Pustaka. \nBaliau memiliki anak laki-laki nan banamo Rusli dari panikahan patamonyo. Namun Rusli dibawa oleh istrinyo ka Malaysia karano pacaraian. Panikahan kaduonyo, baliau memiliki anak padusi nan banamo Sitti Damsiar nan kamudian memberinyo 10 urang cucu. \nBaliau mangalami sakit paru-paru jo harus dirawat di Sanatorium, Cisarua, Bogor, karano kurang memerhatikan kesehatannyo. Lalu baliau sempat kembali ke kampung halamannyo, Solok. Namun kesehatannyo tetap indak membaik sahinggo maningga pada tahun 1969."}
{"id": "327330", "revid": "2187", "url": "https://min.wikipedia.org/wiki?curid=327330", "title": "1998 UU43", "text": ""}
{"id": "327331", "revid": "2219402", "url": "https://min.wikipedia.org/wiki?curid=327331", "title": "Minyak zaitun", "text": "Minyak Zaitun adolah minyak dagiang nan di ambiak dari hasil panggiliangan buah zaitun. Minyak ko barasal dari tanaman tradisional di Mediterania nan manganduang minyak, vitamin E, antidioksidan, jo vitami K. Disampiang itu, minyak zaitu kadang manganduang zat besi, kalsium, jo kalsium, nan indak banyak. \nCaro Mambuek Minyak Zaitun.\nAdo 2 caro untuak mambuek minyak zaitun:\na. Maolah minyak zaitun sacaro tradisional\nDimulai dari maancuahkan buah zaitun sampai caia, gunonyonyo untuak mangaluan minyaknyo dari dagiang buahnyo. Caronyo masuakkan buah ka dalam tampek panggiliang nan tabuek dari batu granit. Katiko roda panggiliang dieloh, buah zaitun manjadi caia.\nUntuak mambuek pasta dari buah zaitun digunokan wakatu 20 sampai 45 menit. Gunonyo supayo minyak nan takumpuah manjadi banyak, protein buah manimbuahkan baun nan lamak, sarato raso nan katuju.\nJiko dikarajokan talalu lamo, bisa mambuek panurunan pado kualitas minyak. kamudian dilatakkan di tampek nan tabuwek dari rami. kamudian tampek nan alah baisi disusun, dan ditakan jo masin pres hidrolik. Tujuannyo mamadekan pasta. sasudah itu, minyak jo aia dipisakan manggunakan dekantasi.\nb.Maolah minyak zaitu sacaro canggih\n- Paralatan nan digunokan tabuek dari stainliless nan dapek baputa manggunokan larinyo nan tinggi.\n- Buah zaitun dimasuakkan dan diancuahkan manggunokan cakram bagarigi.\n- Pasta zaitun dilatakkan pado tampek botol untuak diadokan putaran sabanyak tigo tahap, guno untuak mangaluan aia jo minyak zaitun\n- Untuak mambuek minyak zaitun ekstra virgin, biasonyo diadokan untuak panyariangan satu kali lai. tampek nan sirankan manyimpan minyak adolah tabuek dari kaco.\nGuno Minyak Zaitun.\n- Kasterol tinggi\n- Panyakik jantuang\n- Takanan darah tinggi\n- Mancegah kanker\n- Mancegah stroke\n- Mancegah obesitas\nSalain itu, minyak zaitun punyo kagunoon lain, adolah:\n- Diabetes\n- Migrain\n- Kanker ovarium\n- Psoriasi\n- Infeksi jamu\n- Eksim\n- Osteoarthritis\n- Rheumatoid arthris\n- Kurok\nMacam-macam Minyak Zaitun.\nMinyak zaitun dikalompokkan, yaitu:\n- Nan paliang tinggi, adolah extra virgin.\n- Minyak zaitun virgin.\n- Fino, gabuangan extra virgin dan virgin.\n- Pure\n- Light\nDampak Minyak Zaitun.\n- Maningkeknyo panyakik ( lemak januah)\n- Alergi akut\n- Manurunyo gulo darah\n- Paradangan"}
{"id": "327332", "revid": "73", "url": "https://min.wikipedia.org/wiki?curid=327332", "title": "Minyak Zaitun", "text": ""}
{"id": "327333", "revid": "12718", "url": "https://min.wikipedia.org/wiki?curid=327333", "title": "SARS-CoV-2", "text": "Virus korona baru, ditandokan 2019-nCoV oleh Organisasi Kesehatan Dunia (WHO) (Hanzi: 2019\u65b0\u578b\u51a0\u72c0\u75c5\u6bd2) adalah salah satu anggota virus korona nan kanai infeksi panapasan. Virus iko partamo kali diidentifikasi di Kota Wuhan, Tiongkok dan manyababkan wabah koronavirus baru 2019\u20132020. Virus iko juga tanamo sabagai virus korona wuhan (Hanzi sederhana: \u6b66\u6c49\u51a0\u72b6\u75c5\u6bd2; Hanzi tradisional: \u6b66\u6f22\u51a0\u72c0\u75c5\u6bd2), dan virus pneumonia pasa makanan lawik wuhan (\"Wuhan seafood market pneumonia virus\").\nGenom virus iko alah diurutkan. Pabandiangan urutan genetik antaro virus iko dan sampel virus lain manunjuakkan tingkek kasamoan jo SARS-CoV sagadang 79,5% dan jo virus korona kalalawa sagadang 96%. Babarapo teori bapandapek virus iko barasal dari kalalawa.\nEpidemiologi.\nPanyakit akibat infeksi 2019-nCoV pado urang pertama kali tajadi pado mulo Desember 2019. Pendekatan jam molekuler manyatokan wakatu infeksi nan sarupo atau saketek labiah dulu. Wabah panyakit partamo kali tadeteksi di Kota Wuhan, Provinsi Hubei, Tiongkok pado patangahan Desember 2019. Virus iko kamudian malaweh ka Thailand (Bangkok); Jepang (Tokyo); Korea Selatan (Seoul); provinsi lain di Tiongkok Daratan; Hong Kong; Taiwan (Taoyuan); dan kamudian ka dunia internasional. Korban jiwa bajumlah 426 urang nan sabagian gadang barado di Wuhan dan sakitarnyo, dengan 20.626 kasus per 4 Februari 2020.\nPado 30 Januari 2020, wabah akibat 2019-nCoV ditatapkan sabagai darurat kesehatan global oleh Organisasi Kesehatan Dunia (WHO). WHO manciptakan istilah samantaro \"panyakik panapasan akut 2019-nCoV\" untuak manggambarkan panyakik nan disebabkan oleh virus iko.\nPanularan.\nPanularan dari urang ka urang dikonfirmasi di Guangdong, Tiongkok. Babarapo laporan manyatokan bahwa virus alah basifat infeksius bahkan ketiko dalam maso inkubasi.\nPara ilmuwan alah manaliti angko reproduksi dasar (\"R\"0) nan dipunyo virus iko. Dalam epidemiologi, angko iko manunjuakkan jumlah infeksi baru nan diangkek di satiok urang nan tainfeksi. Salah satu panaliti manyatokan bahwa setiok urang nan tainfeksi manular virus ka antaro 3 hinggo 5 urang. Panalitian lain mampakirokan \"R\"0 sagadang 1,4 hinggo 3,8. Selain itu, virus iko diketahui talok manular dalam rantai infeksi sabanyak ampek urang.\nPangobatan.\nSaat iko indak ado ubek khusus untuak 2019-nCoV sehinggo parawatan difokuskan pado pengurangan gajala. Pusat Pangandalian dan Pancegahan Panyakit Tiongkok (CDC Tiongkok) sedang manguji prosedur parawatan pneumonia nan ado ada untuak diterapkan pado pneumonia akibat virus korona.\nPanggunoan ubek antivirus nan ado sadang diteliti, tamasuak protease inhibitor sarupo indinavir, saquinavir, remdesivir, lopinavir/ritonavir dan interferon beta. Efektivitas antibodi monoklonal nan alah diidentifikasi juo sadang diselidiki.\nPado 2 Februari 2020, Thailand malaporkan pengobatan nan barasil untuak ciek pasien. Dr. Kriengsak Attipornwanich dari Umah Sakit Rajavithi di Bangkok mangatokan saat konferensi pers Kementerian Kesehatan Thailand, seorang padusi Tiongkok baumua 71 tahun dari Wuhan dinyatokan negatif virus korona 48 jam sasudah dokter maagiah ubet anti-HIV lopinavir dan ritonavi dalam kombinasi jo ubet influenza oseltamivir.\nVirologi.\nPado 22 Januari 2020, \"Journal of Medical Virology\" manabikkan laporan analisis genom nan manjalehkan bahwa ula di daerah Wuhan adalah \"reservoir binantang lia nan paling mungkin\" untuk virus iko, tapi diparalukan labiah banyak panalitian. Rekombinasi homolog mungkin manyababkan peristiwa iko. Babarapo ilmuwan picayo bahwa panyakik iko bamulo dari \"Bungarus multicinctus\", ula nan paliang babiso nan dijua di pasa Wuhan. Berito di \"Nature\" mengkritik artikel \"Journal of Medical Virology\" dengan manyatokan bahwa ula paliang indak mungkin manjadi reservoir, dan labiah mungkin pado mamalia. Banyak virolog juga paliang maragukan peranan ula sabagai inang parantaro.\nSalamo 17 tahun panalitian tantang asal-mulo epidemi SARS 2003, banyak virus korona kalalawa nan manyarupoi SARS (\"SARS-like\") diisolasi dan diurutkan, kabanyakan dari inyo barasal dari genus \"Rhinolophus\". Dengan genom nan cukuik, rekonstruksi batang filogenetik untuak tau sejarah mutasi virus korona dapek dilakukan.\nVirus korona baru iko (2019-nCoV) barado dalam kategori virus korona nan manyarupoi SARS. Duo urutan genom dari \"Rhinolophus sinicus\" dengan kamiripan 80% alah dipublikasikan pado tahun 2015 dan 2017. Samantaro itu, artikel pracetak di jurnal bioRxiv nan ditulis oleh panaliti dari Institut Virologi Wuhan, Umah Sakit Jinyintan Wuhan, Universitas Akademi Sains Tiongkok, dan CDC Provinsi Hubei manyatokan bahwa virus korona iko kamungkinan barasal dari kalalawa, karano analisis inyo manunjuakkan bahwa nCoV-2019 punyo kamiripan 96% jo koronavirus kalalawa nan diisolasi dari kalalawa \"Rhinolophus affinis\". Sabagai pabandiangan, jumlah mutasi ko mirip jo jumlah mutasi nan diparatikan salamo 10 tahun pado flu manusia H3N2.\nBinatang nan dijua sabagai makanan dicurigai sabagai reservoir atau perantaro virus kareno banyak dari individu na tainfeksi partamo kali adolah pakarajo di Pasa Makanan Lawik Huanan. Akibatnyo, inyo tapapar kontak nan labiah gadang jo binantang.\nFilogenetik jo taksonomi.\nVirus 2019-nCoV tagolong dalam genus \"Betacoronavirus\" (Beta-CoV) dalam kaluarga Coronaviridae. Panyakik nan disebabkan Coronaviridae dapek bakisar dari pilek biaso hinggo panyakik nan labiah parah sarupo sindrom pernapasan Timur Tengah (MERS) dan sindrom pernapasan akut berat (SARS). Virus korona adolah kaluarga virus nan laweh, tapi hanyo anam virus (229E, NL63, OC43, HKU1, MERS-CoV, dan SARS-CoV) nan sabalunyo diketahui mainfeksi uang; 2019-nCoV merupokan bantuak katujuah nan mainfeksi urang.\nUrutan genom betacoronavirus Wuhan manunjuakkan kasamoan jo betacoronavirus nan ditamukan pado kalalawa. Namun, virus iko sacaro genetik babeda dari coronavirus lain sarupo coronavirus terkait SARS dan MERS. Genus betacoronavirus tadiri ampek garis katurunan (subgenus), 2019-nCoV basamo jo SARS-CoV digolongkan dalam garis katurunan B (subgenus Sarbecovirus).\nSajumlah genom virus korona baru iko alah diisolasi dan dilaporkan tamasuak BetaCoV/Wuhan/IVDC-HB-01/2019, BetaCoV/Wuhan/IVDC-HB-04/2020, BetaCoV/Wuhan/IVDC-HB-05/2019, BetaCoV/Wuhan/WIV04/2019, dan BetaCoV/Wuhan/IPBCAMS-WH-01/2019 dari CDC Tiongkok, Institut Biologi Patogen, dan Umah Sakit Jinyintan Wuhan. Panjang urutan RNA nan dimilikinyo sakitar 30 kbp. Model struktural komparatif dari protease koronavirus 2019-nCoV disadiokan oleh Innophore GmbH, dengan babarapo pacuboan ubek malawan inhibitor protease virus alah dilakukan. Analisis filogenetik untuak sampel disadiokan oleh Nextstrain.\nStruktur biologi.\nPublikasi genom mambari jalan pado babarapo pemodelan protein untuak protein pangiket reseptor (RBD), adolah protein \"spike\" (S). Protein S diketahui mampatahankan afinitas nan cukuik terhadap reseptor enzim pengubah angiotensin 2 (ACE2) dan manggunokannyo untuak masuak ka dalam sel. Pado 22 Januari, dua kalompok nan babeda (ciek di Tiongkok nan bakarajo jo virus cukuik dan ciek di AS nan bakarajo jo genetik baliak) secaro independen menunjuakkan paranan ACE2 sabagai reseptor untuak 2019-nCoV.\nUntuak mancari protease inhibitor nan potensial, enzim endopeptidase C30 dari poliprotein rangka baco tabuka 1a (Orf1a) juga dimodelkan untuak percobaan docking ubek. Innophore alah mahasilkan duo model komputasi badasarkan protease SARS, dan Akademi Ilmu Pengetahuan Tiongkok alah mahasilkan struktur eksperimental rekombinan protease 2019-nCoV nan alun dipublikasikan \nPengembangan vaksin.\nPado bulan Januari 2020, babarapo organisasi dan lembaga mulai bakarajo untuak mambuek vaksin untuak virus korona Wuhan badasarkan genom nan dipublikasikan. Di Tiongkok, CDC Tiongkok sadang mangambangkan vaksin untuak virus \"2019-nCoV\".\nTigo proyek vaksin sadang didukuang oleh Koalisi Inovasi Kesiapsiagaan Epidemi (CEPI), tamasuak ciek proyek perusahaan bioteknologi Moderna dan proyek lainnyo oleh Universitas Queensland Australia. Institut Kesehatan Nasional Amerika Serikat (NIH) bakarajo samo jo Moderna untuak mambuek vaksin RNA nan cocok jo protein permukaan (protein \"spike\") virus korona, nan diharokkan untuak mamulai produksi pado Mei 2020. Di Australia, Universitas Queensland sadang manyalidiki potensi vaksin penjepit molekuler nan sacaro genetik akan memodifikasi protein virus untuak mambueknyo maniru virus korona dan marangsang reaksi kekebalan.\nDalam proyek independen, Agensi Kesehatan Masyarakat Kanada alah maizinkan Organisasi Vaksin dan Panyakik Menular-Pusat Vaksin Internasional (VIDO-InterVac) di Universitas Saskatchewan untuak mulai mangambangkan vaksin. VIDO-InterVac manargetkan produksi vaksin dan pengujian terhadap binatang pado Maret 2020, dan pengujian terhadap manusia pado 2021.\nFakultas Kedokteran Imperial College di London punyo dana untuak mangambangkan vaksin dan mambaoknyo ka pangujian binatang, fase panalitian nan diarokkan akan salasai pado partangahan Februari 2020."}
{"id": "327334", "revid": "2055481", "url": "https://min.wikipedia.org/wiki?curid=327334", "title": "Daihatsu Mira", "text": "Daihatsu Mira adolah salah ciek dari jinih oto nan di produksi dek produsen oto nan banamo Daihatsu. Produsen oto nan banamo Daihatsu ko barado di negara Japang. Oto iko marupoan oto keluarga atau dapek juo disabuik oto nan babadan ketek karano kapasitas atau isi panumpangnyo indak bisa banyak-banyak, hanyo bisa mambawok panumpang labiah kurang ampek urang sajo. Oto nan di buek dek parusahaan Daihatsu ko punyo ampek macam jinih nan banamo diantaronyo Mira, Mira AVY, Mira Gino jo Mira VAN. Dinamoan Mira karano kato \"Mira\" tu barasa dari bahaso latin nan aratinyo tujuan. Aratinyo bana oto ko di buek untuak mambuek urang nan mamakai dapek sampai ka tampek tujuan nan inyo tuju.\nSijarah.\nOto Daihatsu Mira ko marupoan generasi panaruih atau oto nan di buek baru nan labiah samparano dari oto Daihatsu nan sabalumnyo. Tapeknyo pado tahun 1980 oto Daihatsu Mira ko manggantian oto Daihatsu. Kamudian di tahun 1985 kalua pulo jinih Daihatsu Mira nan tabaru nan manggantian jinih Daihatsu mira nan sabalumnyo. Babagai pakambangan produksi tajadi pado oto Daihatsu Mira ko, Mulai dari bantuak badan, karangko, salinder masin, jo kapasitas kakuatan masin. \nSeri oto Daihatsu Mira.\nBarikuik ko tipe atau jinih dari Daihatsu Mira nan di produksi dalam babarapo tahun:\nSeri oto L55/L60.\nSeri L55/60 ko disabuik juo jo namo Mira Cuore karano manggantian seri oto sabalumnyo nan banamo Max Cuore. L55/L60 ko di buek pado tahun 1980. Oto Mira Cuore ko marupoan seri partamo dari jinih oto Daihatsu Mira. Mira Cuore ko mulai banyak di pasarkan pado tahun 1982. Sacaro bantuak oto jinih ko di buek duo macam ado nan tigo pintu ado nan limo pintu. Oto ko mamakai ban radial. Untuak presneling gigi oto ko, oto ko punyo limo gigi nan di pindahan sacaro manual. Satahun sasudah nyo di buek pulo oto ko nan punyo gardan duo atau oto bapanggarak ampek roda. Oto seri L55/L60 ko di jua nan tabagi dalam duo kapasitas salinder masin, nan ciek punyo kapasitas masin 547 cc dan nan ciek lai punyo kapasitas masin 617. Untuak seri L60 nan kapasitas salinder masinnyo gadang dari L50 diparuntuakan untuak di ekspor atau di jua kalua Japang. Oto nan iko cocok untuak di bawok di dalam kota sarato kacepatan maksimal oto ko iolah 120 km/jam.\nSeri oto L70/L80.\nOto Daihatsu Mira jinih nan iko di buek pado tahun 1985. Mode oto iko marupoan generasi ka duo dari Daihatsu Mira. Tadapek babarapo pakambangan dari jinih oto ko sarupo ban nan alah agak gadang dari sabalumnyo jo masin nyo nan punyo tigo salinder. Untuak dalam nagari khusuinyo di Japang oto tipe iko di buek jo kapasitas masin 547 cc (EB). Samintaro itu untuak pasa ekspor kalua Japang oto iko di produksi mamakai masin 847cc (ED10). Oto ko mulai di jua kalua Japang pado tahun 1986 atau sataun sasudah di jua di Japang.\nSeri oto L200.\nOto Daihatsu Mira Seri L200 ko di kaluan pado tahun 1990. Seri L200 ko marupoan seri oto atau generasi nan katigo nan diproduksi dek Daihatsu. Oto ko manggunoan duo roda mungko sabagai panggarak. Seri L200 ko di buek dalam duo bantuak. Partamo seri untuak digunoan sacaro pribadi nan kaduo seri oto nan di gunoan untuak manggaleh jadi otonyo agak gadang bantuakknyo. Babarapo pambaruan bantuak oto tajadi babarpo kali sarupo adonyo oto tipe kandaraan rekreasi nan agak gadang. Kandaraan rekreasi ko populer di Japang katiko itu di tahun 1990. \nSeri oto L500.\nPado tahun 1994, seri oto L500 ko mulai di produksi. Seri oto ko indak jauh barubah jo seri sabalumnyo nan di produksi di tahun 1990. Oto nan di produksi tahun ko tadapek pambaruan masin untuak oto nan ka diekspor kalua Japang. Pado tahun 1998 parusahaan oto bakarajo samo jo parusahaan Sanrio mamproduksi oto ko nan di tambah jo edisi Hello Kitty sarupo warna-warna oto ko manggunoan warna-warna Hello kity, salain itu kunci kontak oto ko babantuak mainan Hello kitty pulo. Oto seri ko marupoan oto nan di produksi dek Daihatsu nan punyo masin ampek salinder. Kapasitas masin untuak di pakai di dalam nagari yaitunyo 659 cc sadangkan untuak nan ka di ekspor ka lua nagari manggunoan masin 847 cc. Untuak lua nagari, oto ko di pasa an diantaro nyo ka Australia jo ka Pakistan. Di Australia, oto ko jinih L500 ko banamo Daihatsu Charade Centro. Salain tu di Pakistan di oto ko di pasar kan dek parusahan Toyota Indus Motor Company.\nSeri oto L700.\nL700 ko marupoan oto Daihatsu Mira generasi nan ka limo. Oto ko diproduksi pado tahun 1998. Oto ko alah manggunoan ampek roda panggarak. Oto ko marupoan juo oto model nan tabaru nan di produksi di parusahaan. Untuak pamakaian di dalam negeri, di Japang, oto ko di produksi mamakai masin nan bakapsitas 660 cc sadangkan untuak di jua ka lua Japan oto ko di produksi jo manggunoan masin bakapasitas 989 cc. Seri L700 ko di ekspor juo ka negara Malaysia. Di Malaysia seri oto ko dinamoan jo namo Kancil. Salin tu, seri oto ko di produksi juo versi nan nan jadul nyo tapi tetap rancak tampilannyo. Versi ko dinamoan jo oto Daihatsu Mira gino. Untuak Mira gino ko mampunyoi kapsitas masin sagadang 659 cc. \nSeri oto L250.\nSeri L250 ko marupoan generasi ka anam dari Daihatsu Mira. Oto ko di produksi pado tahun 2002. Untuak seri ko di Inggris jo di Afrika selatan banamo Daihatsu Charade. Untuak pamakaian di dalam negeri, Japang, oto ko alah mangguno ampek roda bapanggarak. Salain itu, di Japang di produksi juo tipe nan bagaya labiah rancak atau \"sporty.\" Oto ko ko dinamoan Mira Avy. Mira Avy ko oto nan punyo gigi otomatis. Oto ko dapek pulo di gunoaan dek urang cacat nan bisa dibawok dek urang nan mamakai kursi roda. Oto nan punyo sistem otomatis ko di produksi dari tahun 2006 sampai tahun 2009. \nSeri oto L275.\nOto seri ko marupoan oto generasi ka tujuan dari Daihatsu Mira. Oto seri ko di mulai produksi pado tahun 2006. Oto ko manggunoan ampek roda bapanggarak sarato mamakai masin nan punyo kapasitas sagadang 658 cc. Untuak gigi oto ko tasadio duo macam, ado gigi nan manual, ado gigi nan otomatis. Untuak nan manual ado sabanyak limo gigi dan untuak nan otomatis ado tadapek tigo atau ampek gigi. Oto sero ko mulai di jua ka lua dari japang pado tahun 2007. Iko marupoan seri oto dari Daihatsu Mira nan di produksi. Pado bulan Maret 2018 oto Daihatsu Mira alah baranti untuak di produksi."}
{"id": "327337", "revid": "12718", "url": "https://min.wikipedia.org/wiki?curid=327337", "title": "Istano Maimun", "text": "Istano Maimun (Malayu: \"Istana Maimun, Istana Maimoon\") adolah istano paninggalan Kasultanan Deli di Kota Medan, Sumatera Utara. Istano iko marupoan salah satu tujuan pariwisata tanamo untuak wisatawan lokal maupun asiang. Istano iko lataknyo di kampuang Sungai Mati, kacamatan Aur, kalurahan Medan Maimun, Medan. \nRancangan istano manunjuakan pangaruah desain tradisional Malayu jo India Muslim, sadangkan arsitekturnyo adolah perpaduan antaro arsitektur lokal, Eropa, jo Persia. Pambangunannyo dikarajoan salamo labiah kurang tigo taun (1888-1891). Laweh area istano iko sacaro kasaluruahnyo mancapai 4,5 hektare. \nIstano iko ditatapan sabagai Cagar Budaya badasa SK Menteri Kebudayaan dan Pariwisata No.: PM.01/PW.007/MKP/2010.\nSijarah.\nIstano Sultan Deli pado mulonyo barado di Labuhan. Kudian parusaoan Deli Maatschappij mambukak pakabunan di Deli, nan barasia mamparoleh banyak kauntuangan. Iko mambuek balomba-lomba juo datang parusaoan mambukak pakabunan di sinan, inggo pado pagantian abaik alah 139 parusaoan Eropa mambukak pakabunan, nan kantuanyo sabagian gadang ado di Medan. Kota Medan jadi maju bana, inggo Sultan Deli mamindahan ibukotanyo dari Labuan ka Medan. \nIstano Maimun mulai dibangun pado maso pamarentahan Sultan Ma'mun Al Rasyid Perkasa Alamsyah, sajak 26 Agustus 1888 inggo salasainyo pado 18 Mai 1891. Istano iko dirancang dek Theodoor van Erp, surang arsitek Balando nan maso tu bakarajo juo sabagai kapten KNIL. \nIstano Maimun barasia salamaik dari kaancuran samaso revolusi sosial Sumatra Timur taun 1946, dek karano dijago ketat jo tantara Inggirih. Sadangkan Istano Puri (kadiaman lain Sultan Deli), istano Sultan Langkat di Tanjung Pura, jo istano Sultan Serdang di Perbaungan ancua rato jo tanah.\nWalaupun istano iko kini alah rasmi ditatapan sabagai Cagar Budaya jo bafungsi sabagai museum, namun masih ado sabagian dunsanak kasultanan nan tingga di sayok suok istano iko.\nArsitektur.\nBangunan istano ko tadiri dari tigo bagian, yaitu balairuang seri utama, sayok suok, jo sayok kida. Laweh bangunan istano mancapai 2.772 m2, sarato tinggi bangunannyo mancapai 14,14 m. Balairuang nan marupoan bangunan induak lawehnyo mancapai 412 m2, di mano tadapek singgasano karajaan, nan daulu marupoan tampek panobatan rajo atau parayoan ari-ari rayo Islam. Labiah kurang tadapek 30 ruangan pado istano iko. \nPangaruah Eropa taliek jaleh pada desain balairuang, jendela, jo pintu sarato adonyo prasasti bahasa Balando di kaki tangga istano. Lampu-lampu gantuang nan ado barasa dari Parancih, sadang paraboiknyo dari Inggirih jo Balando.\nPangaruah Islam Persia tampak dek atok bangunan nan malangkuang sarupo bangunan di Timur Tangah. Teras lantai duo bawarno kuniang, tanggo kayu, jo iasan atok bamotip pucuak rabuang manampilan ciri Malayu. Kayu-kayu nan bapakai ampia saluruahnyo adolah kayu damar lauik, jinih kayu nan banyak tadapek di Sumatra.\nKoleksi.\nKoleksi paninggalan sijarah jo budaya nan dapek ditamui di istano ko, antaro lain:\n\"Meriam puntung\".\nDi alaman muko Istano Maimun, ado bangunan panyimpanan ciek mariam nan alah buntuang (dek urang satampek disabuik \"meriam puntung\"). Manuruik legenda populer, mariam tu asanyo adolah Mambang Khayali, yaitu adiak Putri Ijau dari Karajaan Aru (Deli Tua) nan manulak pinangan dek Rajo Aceh. Di bawah pimpinan Panglimo Gocah Pahlawan, Aceh kudian manyarang Aru, inggo Mambang Khayali barubah bantuak jadi mariam untuak manembak pasukan Aceh. Dek taruih-manaruik manembak, mariam jadi talalu paneh jo akianyo maledak tabalah duo, sapotong tatingga di Istano Maimun, sapotong lai tapalantiang jauah inggo ka kampuang Sukanalu di Tanah Karo. Kasultanan Aceh lah barasia juo mangalahan Aru, tapi Putri Ijau dilarian dek abangnyo Mambang Yasid, nan barubah manjadi ula gadang, malalui Sungai Deli masuak ka Salek Malaka inggo akianyo dipicayo tingga di dasa lauik dakek Pulau Berhala."}
{"id": "327339", "revid": "1024", "url": "https://min.wikipedia.org/wiki?curid=327339", "title": "Pebruari 2020", "text": ""}
{"id": "327340", "revid": "577", "url": "https://min.wikipedia.org/wiki?curid=327340", "title": "Februari 2020", "text": ""}
{"id": "327352", "revid": "12718", "url": "https://min.wikipedia.org/wiki?curid=327352", "title": "Laktulosa", "text": "Laktulosa adolah ubek nan biaso dipakai dek urang nan punyo kaluahan kabobolan (sembelit; konstipasi). Laktulosa tamasuak ubek paruruah (laksatif) nan bakarajo sacaro osmotik, nan mampangaruahi kasatimbangan cairan. Bahan utamo pambantuak laktulosa adolah gulo disakarida semisintetik nan indak mudah tapacah dek enzim pancernaan sarato indak diabsorpsi (serap) dalam usus.\nLaktulosa tamasuak ubek nan murah dicari di pasaran. Ubek ko tamasuak dalam ubek wajib ado di fasilitas kasihatan dek WHO ataupun Kemenkes RI. Ubek ko tasadio dalam bantuak sirup nan kadang dicampua jo sari buah atau aia dalam jumlah nan cukuik banyak, baiak generik atau paten.\nFarmakologi.\nLaktulosa adolah ubek nan barasa duo molekul gulo sederhana, yaitu fruktosa jo galaktosa. Laktulosa dibuek dari susu matah nan dilakukan proses paangekan. Walau baitu, laktulosa marupokan bahan nan indak dapek dilanteh (absorbsi) di usus sainggo dapek mampatahankan takanan osmosis nan manahan aia dalam rongga usus dan mambuek siso makanan dapek malunak inggo mundah kalau dari lancirik. Dek hal iko lah laktulosa dikalompokkan sabagai ubek paruruah nan bakarajo sacaro osmotik. Fungsi tambahan dari efek indak dilantehnyo laktulosa adolah dapek difermentasi dek bakteri usus inggo maasiakan gas hidrogen jo metana sarato marangsang peristaltik (pagarakkan) usus.\nLaktulosa dipacah di dalam kolon (usus gadang) dek bakteri usus inggo manjadi asam lamak rantai pendek, tamasuak di antaronyo asam laktat jo asam asetat. Pamacahan (metabolisme) tasabuik mambantuak ion NH4 dan efektif mailangkan konsentrasi amonia dalam darah.\nSediaan.\nLaktulosa marupokan ubek nan bisa dibali tanpa resep. Hanyo di Amerika Serikat jo Austria sajo nan mawajibkan resep dotor dalam pambalian ubek ko. Di Indonesia, ubek ko tasadio dalam bantuak sirup ataupun bubuak solusio nan dapek dicampua jo aira, sari buah, atau dicampua ka dalam makanan. Dalam bantuak sirup, tasadio dalam boto 60 mL atau 200 mL. \nIndikasi.\nLaktulosa diindikasikan pado pandarito kabobolan atau sembelit (konstipasi), utamonyo pado pasien nan alah lamo kabobolan atau indak bisa tatolong jo pamelokan pola makan. Dosis nan diagiah pado pandarito ko disasuaian jo kaparahan panyakiknyo. Dosis diturunkan pado pasien jo galaktosemia dek bahan pambuek laktulosa manganduang galaktosa nan musti diilakkan pado pasien jo galaktosemia.\nPado anak, laktulosa diindikasikan katiko kondisi kabobolannyo alah indak tatolong jo pamelokan pola makan. Pado padusi manganduang, laktulosa lai dibuliahan juo dek indak tabukti marugikan janin nan dikanduang.\nLaktulosa dapek pulo diagiah pado pasien jo ensefalopati hepatik. Pado kondisi ko alah tajadi paningkekan kadar amonia dalam darah (NH3). Jo laktulosa ditambah proses fermentasi dari bakteri di kolon (usus gadang), gas amonia dari darah dapek taelo ka dalam usus dan mambantuak ion amonium (NH4) nan indak baliak lai ka dalam darah. Laktulosa dapek pulo managah tajadinyo hiperammonia dek efek sampiang ubek asam valproat.\nFermentasi laktulosa dek bakteri dipagunokan pulo untuak managakkan diagnosis \"small intestinal bacterial overgrowth\" (SIBO). SIBO marupokan kondisi maningkeknyo populasi bakteri pado usus haluih. Hal iko dapek ditagakkan diagnosisnyo malalui tes angok (\"breath-test\") laktulosa. Dari fermentasi laktulosa tu dihasiakan gas hidrogen jo metana.\nEfek sampiang.\nLaktulosa dapek mamunculkan efek sampiang pado saluran cerna. Efek sampiang nan biaso muncua yaitu mancuru (diare) dek kalabiahan dosis laktulosa. Pado kondisi nan parah, mancuru dapek mambuek pandarito maalami gangguan elektrolit sarupo hipokalemia, hipernatremia, jo hiperkloremia asidosis pado pandarito nan gaek atau pandarito jo kondisi akut. Kok mancuru muncua, dosis laktulosa musti dikurangi. Efek sampiang lain nan bisa manyaratoi yaitu paruik taraso indak lamak cando gambuang, sindawo, mual, muntah, jo banyak buang angin.\nEfek sampiang di saluran cerna lainnyo yaitu pneumositis intestinal. Pneumositis intestinal adolah kista barisi gas nan muncua di usus. Hal iko dapek muncua dek gas amonia nan banyak dihasiakan ditambah paningkekan tekanan dalam rongga usus sarato pamukaannyo mukosanyo nan indak rancak sainggo mudah tabantuak kista gas. Walau baitu, kondisi ko jarang tajadi."}
{"id": "327357", "revid": "577", "url": "https://min.wikipedia.org/wiki?curid=327357", "title": "Marasok", "text": ""}
{"id": "327358", "revid": "577", "url": "https://min.wikipedia.org/wiki?curid=327358", "title": "Maresek", "text": ""}
{"id": "327359", "revid": "12718", "url": "https://min.wikipedia.org/wiki?curid=327359", "title": "Ford Laser", "text": "Ford Laser adolah salah ciek jinih oto nan di buek dek parusahaan oto Ford Motor Company nan batampek di Amerika Sarikat. Oto Ford Laser ko marupoan jinih oto nan babadan ketek nan diparuntuakan untuak kaluarga ketek. Oto ko hanyo dapek manampuang kiro-kiro limo urang gadang. Oto ko babantuak oto sedan. Salain bantuak sedan, oto ko tasadio juo bantuak lainyo sarupo bantuak wagon jo bantuak pick up nyo. \nSijarah.\nOto Ford Laser ko bantuaknyo sarupo jo oto Mazda familia 323, namun ado saketek pambaharuan. Dipiliahnyo model oto sarupo iko dikaranoan samparampek saham dari parusahaan oto Mazda punyo parusahaan Ford Motor. Saham ko alah diakuisisi dek Parusahaan Ford Motor samanjak tahun 1979, kamudian di tahun salanjuiknyo barulah dimulai mamproduksi oto Ford Laser ko, tapek nyo di tahun 1981 oto Ford Laser ko alah mulai di jua. Untuak pamasarannyo oto ko di jua katiko itu di Asia, Kawasan Oceania, Australia, babarapo di Amerika selatan, jo babarapo negara-negara di Afrika. Di Australia namo oto Ford Laser ko disabuik juo jo Ford Meteor, baiitu pulo di negara-negara di Afrika Selatan. Pado mulonyo para konsumen oto nan barado di negara Australia jo Selandia baru tamasuak di sabagian Afrika selatan indak tau kalau oto tasabuik adolah oto Ford Laser. Urang-urang mangiro oto tasabuik adolah oto Mazda familia 323. Babeda jo negara-negara di Asia nan alah talabiah daulu tau oto tasabuik adolah oto Ford Laser nan marupoan pambaharuan dari oto Mazda nan dikaranoan saham dari parusahaan oto Mazda sabagian alah dikuasai dek parusahaan Ford Motor. \nFord Laser generasi partamo (1981-1985).\nOto Ford Laser nan partamo kali dipoduksi iolah Ford Laser (KA). Oto ko mulai dijua pado tahun 1981. Katiko itu tadapek babarapo macam model oto Ford Laser ko, ado nan tigo pintu, ado nan ampek pintu dan ado pulo nan limo pintu. Untuak di Australia namo Ford Laser ko banamo oto Ford Meteor. Salain diproduksi jo dirakik di Japang jo Australia, oto ko di rakik juo di negara Selandia Baru. Di negara Amerika latin sarupo[ jo di Argentina. Oto Ford Laser nan diproduksi di Argentina mirip jo oto nan di produksi di Australia. Oto ko dibuek jo manyasuaian pasa nyo, ado nan stir nyo di suok dan ado pulo stirnyo di kida. Stir nan di suok itu untuak negara-negara sarupo di Indonesia, Malaysia dan stir nyo di kida untuak negara-negara Taiwan, Filipina, Meksiko, Australia.\nFord Laser generasi kaduo (1985-1989).\nFord Laser generasi kaduo banamo Ford Laser (KC). Oto ko diproduksi antaro tahun 1985 sampai 1989, namun di babarapo negara ado nan masih di produksi samapai babarapo tahun. Di Japang oto ko diproduksi dari tahun 1985 sampai 1989. Di Australia oto ko diproduksi dalam bantuak oto sedan, wagon jo hatchback tahun 1985 sampai 1996. Untuak di Afrika Selatan oto ko diroduksi tahun 1986 sampai 1995. Sadangkan di Indonesia oto ko di produksi dari tahun 1986 sampai 1997. Bantuak oto ko ado nan punyo duo pintu, tigo pintu, ampek pintu, jo limo pintu.\nFord Laser generasi katigo (1989-1994).\nFord Laser generasi katigo banamo Ford Laser (KF). Untuak di Amerika Utara, oto generasi katigo ko banamo Ford Escort sadangkan untuak di Taiwan banamo Ford Golden Laser. Untuak tahun produksi, di Japang oto ko mulai di produksi dari tahun 1989 sampai tahun 1994. Kalau di Australia, oto ko diproduksi dari tahun 1990 sampai tahun 1994 sadangkan di Selandia Baru diproduksi tahun 1990 sampai 1996. Untuak bantuak oto tasadio duo bantuak, partamo bantuak hatchback nan punyo tigo pintu jo limo pintu sarato jo bantuak sedan nan punyo ampek pintu. Untuak bajalan ,oto ko tasadio dalam duo macam presneling ado nan manual, ado pulo nan otomatis gigi otonyo.\nFord Laser generasi kaampek (1994-1998).\nFord Laser generasi kaampek banamo Ford Laser nan punyo kode (KJ/KL/KM). Oto Ford Laser generasi kaampek ko di produksi mulai dari tahun 1994 sampai tahun 1998). Namo lain oto ko di Taiwan iolah Ford Aztec nan hanyo punyo tigo pintu, sadangkan nan ampek pintunyo banamo Ford Liata. DI Australia namonyo Ford Liata LXi nan punyo limo pintu. Untuak bantuak oto, oto nan batipe hatchback tasadio dalam bantuak tigo jo limo pintu dan nan babantuak sedan tasadio nan punyo ampek pintu. untuak gigi oto ko, tasadio gigi manual jo gigi nan otomatis. Gigi oto manual punyo limo gigi sadangkan gigi oto nan otomatis punyo ampek gigi.\nFord Laser generasi kalimo (1998-2007).\nFord Laser generasi kalimo banamo Ford Laser nan punyo kode (KN/KQ). di Japang oto ko banamo Ford Laser (KN) Lidea hatchback. Di Taiwan jo Thailand oto ko dinamoan Ford Tierra/Activa, sadangkan di Philipina jo Malaysia oto ko banamo Ford Lynx. Oto ko mulai di produksi dari tahun 1998 sampai tahun 2007. Oto ko tasadio dalam duo bantuak, bantuak hatchback nan punyo limo pintu sarato jo bantuak oto sedan nan punyo ampek pintu. Untuak gigi oto ko, oto ko punyo duo tipe oto, ado nan giginyo manuall jo adopulo nan giginyo otomatis. Oto nan punyo gigi manual punyo limo gigi sadangkan oto nan giginyo otomatis punyo ampek gigi."}
{"id": "327360", "revid": "12718", "url": "https://min.wikipedia.org/wiki?curid=327360", "title": "Karbamazepin", "text": "Karbamazepin adolah ubek dari golongan antikonvulsan. Ubek ko biaso dipakai untuak maubek epilepsi, gangguan bipolar, jo neuralgia trigeminus. Karbamazepin efektif pado ampia sadoalah jinih epilepsi, salain tipe absans jo mioklonik, sarato manjadi piliahan ubek manggantikan fenobarbital. Karbamazepin dipakai pulo sabagai ubek kombinasi dalam maubek skizofrenia.\nKarbamazepin mampunyoi efek sampiang nan labiah ringan dibandiangkan ubek dari golongan antikonvulsan lain (fenitoin, fenobarbital). Efek sampiang nan muncua dapek baragam, dari efek ringan inggo barek. Efek ringan nan timbua antaronyo raso kantuak jo mual. Samantaro, efek paliang parah di antaronyo karusakan jaringan kulik, pandangan buram (dapek baliak) sarato bakurangnyo fungsi sumsum tulang balakang. Karbamazepin sarancaknyo diilakkan pamakaiannyo pado padusi nan manganduang. Walau baitu, untuak nan alah rutin mamakai sabalun manganduang tatap dilanjuikan jo dalam pangawasan dotor.\nIndikasi.\nKarbamazepin diindikasikan pado panyakik-panyakik saraf (neurologi) jo jiwa (psikiatri). Ubek ko diindikasikan pado panyakik epilepsi, neuralgia trigeminus, profilaksis (panagah) pado manik depresif, sarato ubek kombinasi pado skizofrenia. Indikasi untuak epilepsi sacaro khusus untuak jinih kajang sabagian jo gejala kompleks (psikomotor, nan bapusek di lobus temporal utak), kajang tonik manyaluruah (\"grand mal\"), sarato jinih campuran. Indak diindikasikan pado epilepsi jinih absans ataupun mioklonik. Karbamazepin diindikasikan pado kondisi nyeri dek masalah saraf (\"neuropathic pain\"), contohnyo pado neuralgia trigeminus sabagai ubek barih partamo.\nPado masalah psikiatri, karbamazepin dipakai dalam maubek skizofrenia jo gangguan mood. Pado skizofrenia, karbamazepin marupokan ubek tambahan. \nFarmakologi.\nFarmakokinetik.\nUbek nan masuak dalam tubuah ka maalami absorpsi, distribusi, metabolisme, jo ekskresi. Karbamazepin maalami proses absorpsi di saluran cerna. Kacepatan absorspsi ubek ko babeda-beda jo kadar konsentrasi puncak plasma ubek ko tacapai pado 6-8 jam salapeh diagiah ubek. Ubek ko ka lambek dilanteh (absorpsi) kok diagiah sasudah makan., sainggo pasien labiah manarimo efek ubek jo dosis harian nan labiah gaang. Kok dikonsumsi dalam bantuak tablet, baiak nan dikunyah atau lansuang lulua, mahasiakan rato-rato kadar puncak dalam 6-12 jam pado dosis tungga. Kok dipakai dalam bantuak sirup, rato-rato tacapainnyo kadar puncak dalam wakatu 2 jam.\nPamaratoan (distribusi) karbamazepin balansuang lambek jo volume kiro-kiro 1L/kg. Walau baitu, ubek ko takabek arek jo protein, kurang labiah 70-80%. \nMetabolisme balansuang di hepar nan kudian tajadi oksidasi inggo manjadi metabolit eposida nan basipaik antikonvulsa. Sudah tu, karbamazepin diekskresi (dibuang) di ginjal malalui urin 72% jo malalui feses 28%. Wakatu paruah dari ekskresi ko rato-rato 36 jam dari dosis tungga per oral, kudian manurun 20 jam salapeh terapi lanjutan bagantuang pado lamonyo barubek. Pado pasien nan barubek sacaro kombinasi ko ubek nan juo mainduksi enzim di hepar, cando fenitoin atau fenobarbital, wakatu paruahnyo dapek mancapai 9-10 jam.\nFarmakodinamik.\nCaro karajo karbamazepin sarupo jo fenitoin. Karbamazepin bakarajo pado membran permeabel. Di sinan karbamazepin manutuik saluran natrium (sodium) dan dapek mananangkan membran neuron nan hiperaktif, maadangi karusakan neuron nan barulang, sarato mangurangi rambatan sinaptik impuls nan barasa dari lua. Interaksi ubek karbamazepin pado paningkekan kapasitas metabolik enzim hepar dapek mambuek panurunan kaadaan tatap konsentrasi karbamazepin jo maningkekan laju metabolisme primidon, fenitoin, etsuksimid, asam valproat, jo klonazepam. Ubek anti konvulsan sarupo fenitoin jo fenobarbital dapek manurunkan konsentrasi karbamazepin dalam darah.\nSediaan jo dosis.\nKarbamazepin tasadio dalam bantuak tablet, kapsul, jo sirup, baiak dalam bantuak generik atau ubek paten (banamo dagang). Dalam pamakaiannyo, dosis ubek dapek disasuaikan jo diawali dosis randah, Dosis urang gadang 100-200 mg, dapek diagiah 1-2 kali per ari. Paningkekan dosis dapek mancapai 400 mg jo pamakaian 2-3 kali per hari. Dosis maksimalnyo 1600 mg-2000 mg per hari. Samantaro pado anak, dapek diagiah jo dosis 10-20 mg/kgBB per hari jo sediaan sirup nan labiah disarankan. \nPamakaian ubek paralu mamparatikan dosis untuak maalangi muncuanyo efek sampiang. Pamakaiannyo pun indak dapek tibo-tibo baranti, paralau pangawasan dotor. Pangawasan nan dilakukan antaro lain pareso darah jo fungsi hati baiak sabalun jo sasudah diagiah ubek, sarato dilakukan bakalanjutan salamo terapi.\nEfek sampiang.\nEfek sampiang nan acok muncua dari karbamazepin, antaro lain kantuak, sakik kapalo, paniang, mual, muntah, jo ataksia. Umumnyo basipaik samantaro sajo. Efek sampiang nan tajadi diubuangkan jo kadar dosis sainggo paralu panyasuaian dalam maagiah ubek ko. Efek sampiang lainnyo takah anoreksia (ilang salero makan), damam, dermatitis, jo gangguan psikis dapek muncua pulo. Salain itu, ubek ko mampunyoi efek sampiang nan mampangaruahi kaadaan jantuang-pambuluah darah, saluran cerna, hati, saraf, otot, tulang, mato, sarato talingo. Ubek ko dapek pulo barakibaik pado anemia aplastik jo agranulositosis, hepatitis, jo lupus eritematosus. Dek hal itu, pasien musti mamareso darahnyo satiok minggu.\nEfek sampiang pado kulik acok dikaitkan jo sindrom Stevens-Johnson atau dalam bantuak nan labiah parah yaitu nekrolisis epidermal toksik (NET; \"Toxic Epidermal Necrolysis\"; TEN). Reaksi kulik pado sindrom ko dapek mambuek kulik taraso tabaka, takalupeh, jo muncua tukak di babarapo bagian inggo bisa mancapai labiah dari 30% kulik di badan. Pasien jo efek sampiang ko biaso didaului jo damam, paradangan di babarapo tampek (muluik, mato, atau sakitar kalamin), jo raso panek di badan. "}
{"id": "327362", "revid": "12718", "url": "https://min.wikipedia.org/wiki?curid=327362", "title": "Lexus UX", "text": "Lexus UX adolah salah ciek jinih oto mewah nan di buek dek parusahaan Toyota di Japang. Oto Lexus UX ko tagolong tipe oto nan dinamoan SUV (\"Sport Utility Vehicle)\" atau dalam bahasa Indonesia nyo dinamoan jo Kandaraan bisa disagalo jalan. Oto ko bisa mambawok ampek sampai limo panumpang. Oto ko marupoan oto nan bapanggarak ampek roda atau disabuik juo jo 4 x 4 nan baguno untuak jalan di medan nan agak barek. Oto ko partamo kali di pakanaan ka masyarakaik pado tahun 2018 basamoan jo acara festival geneva motor show. Oto Lexus Ux ko alah dilengkapi jo sistem kaamanan nan alah dirancang saaman mungkin untuak sopir nan akan mambawok oto iko.\nProduksi.\nOto Lexus UX ko partamo kali di buek pado tahun 2018 sarato jo di umuman ka masyarakaik pado acara festival Geneva Motor Show di negara Swiss. Sasudah dari negara Swiss oto kamudian oto iko di pameran pulo di acara festival Mondial Paris Motor Show 2018 di negara Perancis. Oto ko tamasuak oto kaluaran tabaru pado saaik kini ko. Oto Lexus UX nan diproduksi partamo ko alah mampunyoi sistem hibrida, aratinyo oto ko alah manggunoan sistem panggabuangan tanago nan mamakai bahan bakar bensin jo tanago nan mamakai batrai. Tujuan dari sistem hibrida ko iolah supayo oto ko hemat dalam pamakaian bahan bakar nyo atau bensinyo. Salain irit bensi, tanago oto jadi labiah kuek dek nyo. Satahun sasudah tu, tahun 2019, oto Lexus UX ko di buek jo konsep oto ramah lingkuangan yaitunyo oto listrik, oto nan dijalankan dek tanago batrai indak pakai bensin. Walaupun oto nan batanago listrik, oto listrik Lexux UX ko punyo tanago nan kuek pulo, kakuatan masin oto ko samo jo kakuatan 204 kudo. Batrai dari oto ko punyo kapasitas 54,3 kW / jam sarato dapek manumpuah jarak labiah kurang 400 KM jikalau batrai panuah.\nBantuak oto.\nOto Lexus UX ko dibuek untuak dapek di gunoan disagalo medan, baiak itu di jalan nan rancak maupun di jalan nan buruak, sabab oto ko tagolong masuak ka kategori oto SUV. Sacaro pisik nan nampak badan oto ko agak tinggi dari tanah saketek dibandiang jo oto nan lainnyo. Oto ko punyo limo pintu, duo di masiang-masing sampiang suok jo kida nan ciek lai di balakang nan di gunoan untuak mamudahan panyimpanan barang atau mamasuakan barang-barang ka dalam oto. Oto Lexus UX ko tasadio dalam tigo tipe. Tipe partamo yaitunyo Lexus UX 200. Lexus UX ko punyo panjang kasaluaruahanyo 4.495 mm, leba 1.840 mm, jo tinggi 1.520 mm jo ditambah jarak sumbu roda sakitar 2.640 mm. Tipe kaduo yaitunyo Lexus UX 250h. Kamudian, tipe katigo yaitunyo Lexus UX 300e. Untuak tipe ka duo jo katigo ko ukurannyo agak labiah panjang dari tipe nan partamo yaitunyo panjang 4.900 mm, jo leba 1.820 mm, tinggi 1.450 mm, jo panjang sumbu roda sakitar 2.820 mm.\nPasaran oto.\nOto Lexus UX ko alah di pasarkan ka sakitaran 80 negara didunia. Untuak di negara Amerika bagian utara, oto Lexus UX ko mulai diproduksi di patangahan dan di akhia tahun 2018 oto ko alah mulai di jua ka pasaran. Kamudian balanjuik tak tahun-tahun barikuiknyo nan dilanjuiknya kaluanyo model-model tabaru dari oto ko. Di negara Amerika Serikat oto ko di jua partamo kali di bulan Desember 2018. Di kawasan Asia, oto Lexus UX ko partamo kali di pamerkan di pameran di Gaikindo Indonesia International Auto Show. Kamudian salanjuknyo, untuak kawasan asia tenggara oto Lexus UX ko di pamerkan di Kuala Lumpur International Motor Show 2018. Pado tahun 2019 Lexus UX ko baru di luncuan di Singapura. Samintaro itu, untuak panjualan oto Lexus Ux ko di negara-negara di Eropa alah dimulai samanjak bulan Oktover 2018. Untuak di Australia, oto Lexus UX ko dijua pado bulan-bulan partamo di tahun 2019. Sadangkan di negara India, oto Lexus UX ko mulai di jua atau di pasarka ado bulan Agustus 2019."}
{"id": "327364", "revid": "577", "url": "https://min.wikipedia.org/wiki?curid=327364", "title": "Febuari 2020", "text": ""}
{"id": "327366", "revid": "12718", "url": "https://min.wikipedia.org/wiki?curid=327366", "title": "Sumatera Tengah", "text": " Sumatera Tangah adolah provinsi nan panah tacataik sabagai salah satu provinsi di Indonesia nan wilayahnyo tadiri ateh Sumatera Barat, Riau, Jambi, jo Kapulauan Riau pado maso kini. Provinsi iko sajak taun 1957 alah indak tacataik lai sabagai provinsi Indonesia salapeh dibubarkan jo UU Darurat No. 19 Tahun 1957 dan dipacah manjadi provinsi Sumatera Barat, Riau, jo Jambi lewaik UU No. 61 Tahun 1958 dek pamarintahan Soekarno."}
{"id": "327369", "revid": "577", "url": "https://min.wikipedia.org/wiki?curid=327369", "title": "Karesidenan Jambi", "text": ""}
{"id": "327411", "revid": "8466", "url": "https://min.wikipedia.org/wiki?curid=327411", "title": "Universitas Islam Darul Hikmah", "text": "Universitas Islam Darul Hikmah adolah paguruan tinggi nan talatak di Kota Bukittinggi. Kampus iko didirian pado tangga 27 Rajab 1373 H (Tahun 1953 M). Kampus iko kini lah baubah namo manjadi IAIN Bukittinggi . Pado mulo badirinyo, kampus iko mampunyoi 5 fakultas nan didirian pado tangga 12 Oktober 1957.\nPanamoan Gala.\nPado Fakultas Hukum Islam di Bukittinggi tadapek 2 gala yoitu Syahadah 'Aliyah dalam Hukum Islam (Bachelor of Islamic Law = B.I.L) lamonyo 4 taun nan kaduo yoitu Syahadah 'Alimiyah atau satingkek Master (Master of Islamic Law = M.I.L) lamonyo 2 taun. Pado fakultas Usulud-Din maagiah gala Bachelor of Islamic Theology (B.I.Th.) lamonyo 4 tahun. Pado fakultas Da'wah Wal Irsyad maagiah gala, Bachelor of Islamic Missionary (B.I.M)lamonyo 4 tahun, jo Master of Islamic Missionary (M.I.M) salamo 2 tahun. Pado Fakultas Fiqhi Wal Usul maagiah gala (B.I.J) jo gala Master of Islamic jusrisprudence (M.I.J). Sadangkan Fakultas Logahtul Arabiyah Wat Tarbiyah maagiah gala Bachelor of Education (B.Ed.)."}
{"id": "327412", "revid": "577", "url": "https://min.wikipedia.org/wiki?curid=327412", "title": "Kristen di Sumatera Barat", "text": "Kristen di Sumatera Barat mampunyoi jumlah panganuik nan paliang banyak kaduo sasudah Islam. Manuruik sensus panduduak taun 2010, ado 2,26% atau 109.681 urang panduduak Sumatera Barat nan baragamo Kristen, baiak Protestan atau Katolik. Daerah nan mayoritas panduduaknyo Kristen adolah Kabupaten Kapulauan Mentawai sabanyak 70,94% panduduak."}
{"id": "327413", "revid": "8287", "url": "https://min.wikipedia.org/wiki?curid=327413", "title": "Bansi", "text": "Bansi adolah alaik musik Minangkabau, nan caro mamainannyo manggunokan tiupan udaro. Bansi ko tabuek dari \"talang\" (sajinih bambu nan panjang ruehnyo jo agak tipih) pado bagian ujuang ateh tadapek pasak nan bahannyo tabuek dari kayu. Bagian ujuang bawah bansi, rueh talang dipakai jo dilabiahan kiro-kiro duo atau ciek jari dari ujuang rueh tasabuik. Hal iko batujuan untuak mangatur sirkulasi udaro sakaligus bapangaruh manantuan nada dasar (nada awal) pado Bansi. Bansi hampia samo jo recorder dan Saluang Pauh, tapi bansi mamiliki bantuak nan labiah ketek. Bansi ko mamiliki delapan buah lobang nada, tujuah di posisi ateh jo ciek di bagian bawah. \nBahan Mambuek Bansi.\nBansi tabuek dari bambu jinih \"Buluah Kasok\". Jinih bambu ko dipiliah karano dapek mampaaluih bunyi bansi katiko digunoan. Indak sado jinih bambu nan dapek digunoan sabagai bahan mambuek bansi, karano satiok bahan pambuek akan mampangaruhi kualitas jo warno bunyi instrumen tasabuik. Bansi mamiliki babarapo katantuan dalam pambuekannyo: \nTeknik Mamainan Bansi.\nMamainan bansi harus tau baa karakteristik bansi, sahinggo dapek mamainkan dengan ancak. Bansi ko marpoan instrumen masuk nan tagolong alaik musik aerophone, nan bararti bunyi alaik musik nan basumber dari tiupan udara. Bansi sajinih instrumen \"end blown flute\" yaitu ditiup dari ujuang bagian ateh jo muluik atau bibir manempel jo posisinyo luruih ka depan, tapi agak miriang stek ka bawah kiro-kiro 45 derajat. "}
{"id": "327414", "revid": "577", "url": "https://min.wikipedia.org/wiki?curid=327414", "title": "Dewi Sartika (panulih)", "text": "Dewi Sartika (lahia di Cilegon, Bandung pado 27 Desember 1980) adolah surang pengarang nan badarah Minang. Dewi Sartika alah mulai manulih samanjak duduak di Sakolah Dasar. Katiko duduak di Sekolah Manangah Ateh, alah menerbitkan cerpen judulnyo \"Kakekku Arjuna\". Dewi Sartika, padusi nan punyo hobi mambaco, manulih, makan jo mandanag musik ko, mampunyoi cito-cito manjadi sairang sutradara. hal iki inyo buktian jo manuli skenario di tv swasta nan batajuk The Coffee Bean Show. "}
{"id": "327415", "revid": "2501281", "url": "https://min.wikipedia.org/wiki?curid=327415", "title": "Urang Cino Medan", "text": "Cino Medan (atau istilah pado taun 2000an disabuik Tionghoa Medan; Hokkien: Medan Tenglang) adolah sabutan untuak urang Cino nan barasa dari Medan, Sumatera Utara. Urang Cino alah ado di Medan sajak abaik ka-15 dan galombang rantau urang Cino ka Medan taruih balanjuik inggo maso Hindia-Balando. Kalompok etnis talabeli (\"stereotyping\") sabagai etnis nan pandai badagang di Medan, nan panah sakali wakatu talibaik dalam gesekan jo kalompok etnis lainnyo.\nSijarah.\nUrang Cino partamo kali tibo di Medan dipakirokan pado abaik ka-15 untuak baniago. Kalompok partamo ko manjadi fase partamo galombang rantau urang Cino ka Medan. Fase kaduo yaitu katiko Medan jo sakaliliangnyo alah dikuasoi Hindia-Balando. Pamarintah kolonial sangkek tu mandatangkan urang Cino untuak maolah parak-parak sajak abaik ka-18. Dek tujuan itu, urang Cino ko sabuik jo \"Cina Kebun Sayur.\" Fase katigo adolah pado akhia abaik ka-19 inggo ka-20. Para parantau Cino ko mambaok budayo sarato haratonyo ka Medan.\nPado generasi partamo nan marantau ka Medan, pambauran jo panduduak satampek masih alun bajalan elok dek masih payah bakomunikasi. Urang dari generasi partamo ko acok disabuik \"totok\" atau \"singkhe\" dek masih baru."}
{"id": "327417", "revid": "577", "url": "https://min.wikipedia.org/wiki?curid=327417", "title": "Tionghoa Medan", "text": ""}
{"id": "327418", "revid": "5625", "url": "https://min.wikipedia.org/wiki?curid=327418", "title": "Tuanku Lintau", "text": "Tuanku Lintau (\"1740-1832\") adolah saorang ulama gadang dari Lintau, namo asli beliau adolah Saidi Muning, anak dari panghulu nan bagala Datuk Sinaro Basa.\nPandidikan.\nTuangku Lintau pernah baraja di Koto Tuo, dan malanjuik an baraja ka Natal dan Pasaman. satalah salasai baraja di Natal, pado tahun \"1813\" baliau mandirikan surau di Pasaman, beliau mamimpin salah satu surau nan ado di Pasaman, sahinggonyo baliau dipangia Tuanku Pasaman.\nMisi.\nTuanku Lintau pulang ka kampuang halaman untuak manyalasaian misinyo, yaitu maubah parangai jo mampaelok moral masyarakaiak. dalam wakatu singkek Tuanku Lintau bisa mangumpuan banyak hulubalang nan barasal dari murid-murid Tuanku Halaban. muningsyah, rajo Pagaruyuang, indak manantang gerakan Tuanku Lintau dalam manjalankan misinyo. Tapi masyarakaik kampuang-kampuang nan dakek jo Pagaruyuang, tak mau tau jo kahidupan, sampai-sampai manunjukan pamusuhan, sahinggonyo tumbul partantangan jo Masyarakaik.\nTuanku Lintau dapek mampalaweh administrasi Padri, karano dukungan hulubalangnyo. Di daerah bukik sabalah timur Lintau, sistim padri ditarimo sacaro elok. Sahubungan jo itu, dasar-dasar ekonomi dan politik Kerajaan Pagaruyuang hancua. kaluarga kerajaan bausaho untuak manyalamaik an diri jo caro kambali ka sakutu lamo, yaitu Belanda. Sadonyo nagari nan talatak pado jalur Koto Piliang, ka pantai barat, ikuik manandotangani pajanjian jo Balando pado tahun 1819. Mulai sajak itu Gerakan Pemabaharuan Padri berhadapan jo Belanda yang kamudian barubah manjadi Parang Padri. "}
{"id": "327419", "revid": "577", "url": "https://min.wikipedia.org/wiki?curid=327419", "title": "Dewi sartika", "text": ""}
{"id": "327420", "revid": "577", "url": "https://min.wikipedia.org/wiki?curid=327420", "title": "Tuanku Pasaman", "text": ""}
{"id": "327422", "revid": "9379", "url": "https://min.wikipedia.org/wiki?curid=327422", "title": "Karaguan adaik pakawinan minangkabau", "text": "Mamasuki abaik ka 20, adaik pakawinan yang salamo ko di patahanan mulai di raguan. Urang-urang nan nio parubahan mulai manyarang kaum adaik nan masih tradisionil. \"Doenia Achirat\" misalnyo mampatanyoan manga di nagari yang bapaga adaik jo agamo malah banyak tajdi pakawinan yang mambuek urang ndak bahagia. Kajadian itu tajadi diduga karano adonyo pajodohan. Pakawinan yang diadoan sacaro adaik dek kandak urang tuo jo mamak dengan caro bajodohan di anggap sabagai palapeh utang tarakhir urang tuo ka anaknyo. Tujuannyo elok, supayo anak padusi nyo bisa mandapaik laki yang elok dan bisa manjago urang ko. Mako dek itu acok di lakuan pakawinan antaro kaluarga tadaket, contohnyo anak jo kamanakan. Hal iko biaso dikenal jo namo pulang ka mamak atau pulang ka bako. yang jaleh asa usua nyo jo katurunannyo. \nDalam pakawinan \"eksogami\", hubungan laki bini indak bagitu panuah makna sahinggo paralu campua supayo indak goyah. tambah dakaik hubungan kaluarga, tambah kuek pulo hubungan pakawinan itu. Pakawinan jo urang lain malah dianggap bisa marusak adaik urang tu. apalgi bakawin jo padusi dari lua minang. Patamo, karano anak nan lahia dari pakawinan itu bukan suku minang jadinyo. dan apolai kahidupan padusi manjadi beban untuak lakinyo. Padohal satiok laki-laki tugas utamonyo untuak kaparluan saudaranyo, kaumnyo dan nagarinyo. Mako dari itu, sajak ado bini dari lua malha dianggap beban dek kaluargo."}
{"id": "327423", "revid": "7646", "url": "https://min.wikipedia.org/wiki?curid=327423", "title": "Mansorandak", "text": "Mansorandak marupoan upacara panyambutan untuak urang nan pai atau pulang dari tampek nan dikunjunginyo atau tampek nan baru di Biak, Manokwari, Papua Barat. Tampek nan dikunjungi indak hanyo di lua Papua, tapi di dalam wialyah Papua sarupo dari Jayapura ka nan lain bisa pulo. Upacara tu dilakuan sabagai ungkapan raso syukur dek karano urang tu alah baliak atau pulang selamat. Mansorandak ditujuan untuak tamu atau urang pantiang lainnyo.\nProses.\nJikok urang tu manggunoan transportasi lauik, upacara Mansorandak disiapan di palabuhan lauik, baitu pulo untuak nan dari darek atau udara disasuaian pulo. Jikok nan dijapuik masih anak-anak, anak tu langsuang digendong dek om nyo manggunoan kain gendong nan alah disiapan. Katiko di rumah, diadoan pesta, makanan disiapan sarato digantuang jo tali sarupo katupek, pisang, tabu, pinang siriah, jo lain sabagainyo. Makanan nan digantuang jo tali tu disabuik \"Abiyoker\".\nSalain manyiapan makanan, ado pulo \"wonggor\" atau buayo putiah nan tabuek dari pasia putiah. Buayo tu malambangan basonyo uran nan baru tibo tu alah malewatan tintangan jo lauik lueh, sahinggo disimbolan jo buayo nan manjadi rajo lauik. Ado pulo pasia nan dibuek manyarupoi Tuturuga/penyu (\"Wau\") jo sambilan piriang gadang nan dilatakan babarih mamanjang di pintu rumah. Sambilan piriang tu malambangan sambilan Keret/Marga Suku Doreri. Urang tu harus bajalan mamuta ka arah kanan piriang nan dilatakan mamanjang dari arah buayo ka penyu sabanyak sambilan kali.\nSasudah siap putaran patamo, kaki urang tu dibasuah jo tetua adaik nan mamandu acara Mansorandak. Prosesi mambasuah kaki ko balangsuang satiok putaran hinggo putaran ka sambilan. Sasudah putaran kasambilan, pambasuhan kaki salasai dilakuan, kasambilan piriang dianjakan sarato urang tu mainjak kapalo buayo pasia putiah sampai ancua. Sudah tu bajalan ka penyu pasia putih sarato mainjaknyo pulo sampai ancua."}
{"id": "327424", "revid": "10819", "url": "https://min.wikipedia.org/wiki?curid=327424", "title": "Merantau dan emas", "text": "\"sajauah tabangnyo bangau, kok pulang ka kubangan juo\", itulah filosi nan dari dulu dipakai dek parantau dari bumi minang nan ko. tapi, apo nan marantau nan tun?.\nmarantau, adolah sabutan untuak urang minang nan pai kalua dari ranah jo tapian bumi minang, biasonyo urang tau jo rantau ko untuak marubah nasib. nan sabananyo rantau ko punyo carito nan panjang. marantau ko saksi juo dalam carito bagaimano bumi minangkabau dahulunyo.\nbaapo dek ado marantau ko?. marantau, sabananyo dahulu, urang minangkabau hanyolah mamiliki babarapo tampek populasi sajo di darek, lai ado pangambangan nagari tapi badakek-an, alasan di baliak itu iolah sagi status,ekonominyo, nan kok batambah jauah batambah sulik manyusuaian diri. dek alah manamui riak di dalam tabek, kambangnyo urang nan indak tatampuang ciek nagari, dek lah talampau padek di suatu tampek nan tun, mako dilakuanlah rantau, nan tujuannyo dulu untuak mampabanyak nagari di lingkungan bumi minangkabau. papindahan itu disabuik rantau hilia atau rantau hilir. rantau hilia ko adolah papindahan nan malintehi bukik barisan nan mano umumnyo mangarah ka ampek batang aia nan pantiang, lorong kapado batang aia siak, kampar, indaragiri, jo batanghari. ampek batang ayia nan tun manolah tatuju ka ciek muaro, nan muaro tatuju ka selat malaka. didalam pajalanannyo, ado nan manatap di sinan, ado nan manaruihan pajalanannyo.\nsangkuik pauik ameh jo rantau iolah nan dulunyo, urang-urang minang dasarnyo urang nan baladang jo batani, ado nan alah tatap, ado juuo ladang nan bapindah-pindah. tapi ado juo nan pandai mandulang samo maayak ameh, nan mano tampek maasiahan ameh dahulunyo iolah sijunjuang, batang aia pagu, rao, salido, sangir, sipayang, tanah data timur, tanah data barat jo tompek-tompek lainnyo. ameh ko tanamo di masonyo nan sampai ka nagari sabalah. salain baladang bapindah-pindah katarampilan mandulang ameh ko manjadi boka untuak badagang dalam marantau. sampai-sampai ameh manjadi salah satu bagian nan pantiang untuak pajalanan rantau. ado pulo suatu maso, babarapo urang di minang ko nan pandai mandulang ameh ko di undang dek rajo nan ado di nagari malaysia. "}
{"id": "327425", "revid": "12718", "url": "https://min.wikipedia.org/wiki?curid=327425", "title": "Rafflesia arnoldii", "text": "Rafflesia arnoldii, karubuik, atau cindawan biriang, adolah spesies tumbuahan parasit babungo dari genus Rafflesia. Bungo ko tacataik sabagai bungo tungga paliang gadang di dunia. Bungo ko mampunyoi baun nan sabana busuak cando bangkai, sainggo acok pulo diimbau bungo bangkai. Inyo adolah tumbuahan endemik (asali) rimbo Sumatera jo Kalimantan. Walau ado pulo tumbuahan lain nan labiah gadang bungonyo cando karubuik titan arum (\"Amorphophallus titanum\") jo palma talipot (\"Corypha umbraculifera\"), kaduonyo sacaro teknis adolah kumpulan dari banyak bungo.\n\"Rafflesia arnoldii\" () di Indonesia tamasuak ciek dari tigo bungo nasional. Duo bungo lainnyo yaitu bungo malua (malati) jo anggrek bulan. Sacaro resmi dianggap sabagai bungo langka nasional (\"puspa langka\" nasional) manuruik Keputusan Presiden No. 4 tahun 1993.\nSijarah.\nUrang Eropa partamo nan manamukan \"Rafflesia\" adolah panjalajah Parancih nan banamo Louis Auguste Deschamps. Pado maso itu, inyo malakukan panalitian ka Asia dan ditahan dek pihak Balando salamo tigo taun di Jawa, sarato diminta untuk manjalajah jo manaliti. Pado 1797 inyo mangumpuakan spesimen nan kini dikatahui sabagai \"Rafflesia patma\". Salamo palayaran baliak di taun 1798, kapanyo diambiak Inggirih sainggo sadoalah panalitiannyo disita dek pihak Inggirih. Panalitiannyo dinyatokan ilang, dan akhianyo ditamukan pado taun 1954 di Museum Sijarah Alam Britania (\"British Museum of Natural History\"). Kajadian ko mambuek raso curiga di kalangan panaliti ka pihak Inggirih nan dianggap manyambunyikan panalitian Deschamps sabagai klaim kabarasilan nagarinyo surang.\nPado 1818, ahli badah Inggirih, Joseph Arnold mangumpulkan spesimen Rafflesia spesies lain nan sangkek tu ditamukan dek palayan Malayunyo di Bengkulu, salamo maso pamarintahan Letnan Gubernur Bengkulu, Stamford Raffles. Indak lamo sasudah itu, Armold maningga dek sakik dan hasia panalitiannyo disarahkan ka Robert Brown untuak dipalajari. Brown kudian maagiah pidato sabalun patamuan \"Linnean Society of London\" pado bulan Juni 1820 dan di sinan inyo mantanamokan genus tumbuahan baru ko jo namo \"Raffesia\" untuak maagiah horomaik ka Raffles jo namo spesies \"arnoldii\".\nDeskripsi.\n\"Rafflesia arnoldii\" marupokan tumbuahan bapambuluah (vaskular). Walaupun baurek, inyo indak badaun, babatang, atau baurek surang, sarato indak baklorofil. Inyo iduik sabagai tumbuahan holoparasit (nan bagantuang jo induaknyo) dari genus \"Tetrastigma\" (Indonesia: \"Talikoja\"). Cando cindawan, \"R. arnoldii\" tumbuah dari untaian jaringan sarupo banang nan sapanuahnyo tatanam ka tumbuahan induaknyo untuak mandapek nutrisi jo aia. Satu-satunyo bagian darinyo nan dapek dikenali sabagai tumbuahan adolah bungonyo. Bungonyo gadang, barono coklat sirah, sarato babaun dagiang busuak.\nBungo \"Rafflesia arnoldii\" tumbuah jo diameter mancapai sameter (3,3 kaki), bareknyo mancapai 11 kilogram (24 lb). Bungo-bungonyo kambang dari kuncuik saleba 30 cm (12 in), ampia sagadang lobak, nan barono sirah marun atau coklat tuo. Dari catatan salamo ko, kuncuik bungo paliang gadang nan panah tacataik ditamukan di Gunuang Sago pado bulan Mei 1956 nan mancapai diameter 43 cm. Dek panaliti Indonesia, kuncuik bungo acok disabuik 'knop'.\nEkologi.\nHabitat.\n\"Rafflesia arnoldii\" ditamukan di hutan hujan primer jo sekunder. Tumbuah jo manompang ka tumbuahan induak. Satu-satunyo tumbuahan inangnyo di Sumatera Barat adolah \"Tetrastigma leucostaphylum\". Tetrastigma surang sajinih parasit nan manggunokan kakuatan dari tagaknyo tumbuahan lain di sakitarnyo untuak mandapek cahayo. Wakatu mudo, Tetrastigma tumbuah manggulampai mamanjek pohon-pohon mudo cando jilatang gajah (\"Laportea stimulans\") jo kopi robusta (\"Coffea canephora\") di hutan primer. Tetrastigma ka manyalimuti tanaman inangnyo sainggo maalangi cahayo masuak ka dasa hutan dan hal iko disukoi dek \"Rafflesia arnoldii\".\n\"Rafflesia arnoldii\" ditamukan dapek manompang tumbuah di tanah basa, netral, dan asam. Inyo indak tasuo jauah dari aia sarato ado di katinggian 490 inggo 1.024 meter.\nReproduksi.\nTuneh \"R. arnoldii\" paralu babarapo bulan untuak dapek tumbuah dan hanyo etongan ari untuak kambang bungonyo. Jinih bungonyo adolah gonochoris, nan aratinyo hanyo ado ciek jinih kelamin untuak ciek bungo, dan paralu kaduo bungo supayo penyerbukan barasia.\nKatiko \"R. arnoldii\" siap untuak bareproduksi, tuneh ketek tabantuak kalua dari urek atau batang inangnyo nan kudian dapek bakambang dalam maso satahun. Tunehnyo babantuak lobak nan samakin lamo mambukak manjadi bungo. Putiak ataupun banang sarinyo malakek jo cakram baduri nan ado di dalam bungo. Baun busuaknyo mamikek langau untuak inggok. Supayo penyerbukannyo barasia, langau musti inggok ka kaduo jinih bungo. Bungonyo pun mahasiakan bungo nan lataknyo di dalam bungo, babantuak cawan tabaliak jo barisi banyak bijo.\nJinih langau nan biaso inggok adolah \"Drosophila colorata\", \"Chrysomya megacephala,\" jo \"Sarcophaga haemorrhoidalis\". Samantaro serangga lain cando samuik itam (genus \"Euprenolepis)\" dapek mamakan tuneh dan mamatikannyo."}
{"id": "327428", "revid": "577", "url": "https://min.wikipedia.org/wiki?curid=327428", "title": "Etnokoreologi", "text": "Etnokoreologi adolah ilmu untuak manjalehan tari nan bakambang dalam sabuah kalompok etnis tatantu, Soedarsono manjalehan RM Pramutomo (2007). bahwasanyo \"ethnochoreology\" iolah pandakekan nan dipakai untuak sabuah penelitian tantang tari etnis manggunoan metode etnografis sabagai metode untuak mangumpuan data nan ka dicari. salain tu sacaro etnokoreologis tari, iyolah sabuah produk manganduang nilai-nilai nan diyakini samo masyarakatnyo."}
{"id": "327429", "revid": "17428", "url": "https://min.wikipedia.org/wiki?curid=327429", "title": "Urang Komering", "text": "Urang Komering adolah kalompok etnik nan mandiami tapian Batang Komering di Kabupaten Ogan Komering Ulu, Ogan Komering Ulu Selatan, Ogan Komering Ulu Timur, jo Ogan Komering Ilir, Sumatera Selatan. Urang Komering bahubuangan arek urang Lampung khususnyo urang Daya jo Lampung Pasisia (Api) dek samo-samo baadaik Lampung Saibatin.\nEtimologi.\nNamo Komering diambiak dari namo Way atau Sungai di dataran Sumatra Selatan nan manandoi daerah kakuasaan Komering. Sabagaimano juo ditulih Zawawi Kamil (Menggali Babad &amp; Sedjarah Lampung) disabuikkan dalam sajak dialek Komering/Minanga:\nAsa mulo.\nKomering barasa dari bahaso India, nan bararti \u201cPinang\u201d karano sabalum abaik ka 9, wilayah tampek masyarakaiknyo tingga. Marak jo padagangan Buah Pinang, nan dibaok dek para padagang dari India. Kamudian, para padagang tasabuik dimakaman di dakek patamuan sungai Selabung jo Waisaka, di hulu Kota Muara Dua. Dari makam tasabuik, tadapek sungai nan mangalia hinggo ka Muara Minanga jo sajak saik tu, sadoalah panghuni di sapanjang pinggiran sungai tasabuik disabuik sabagai Urang Komering, jo wilayahnyo dinamoan Daerah Komering.\nBudayo.\nSuku komering marupoan salah ciek suku nan masih mamagang taguah kabudayaan jo adaik istiadaiknyo. Prinsip garis katurunan masyarakaik ko adolah patrilineal. Akan tapi, dalam sistem pakawinan, acok pulo tajadi prinsip matrilineal, nan mereka sabuik \u201cNgakuk Anak\u201d. Apabilo sabuah kaluarga indak dikaruniai anak laki-laki, mako pado saik anak padusinyo manikah, akan diadoan pajanjian jo mampelai pria. Isinyo adolah bahwo sang suami harus tingga di rumah pihak bini. Salain tu apabilo katurunan mereka adolah anak laki-laki, mako anaknyo akan manjadi pawaris katurunan pihak sang istri. \nCiri khas lain nan cukuik manarik dari masyarakaik Komering adaloh, tata caro panikahannyo, nan sarat akan budayo. Ado babarapo proses panikahan nan masih dilaksanoan hinggo ini, yaitu barupo arak-arakan pangantin.Tradisi tasabuik, marupoan bagian dari proses pawai atau bajalan kaki ramai-ramai. Sadoalahnyo dilakuan dek para tokoh adaik, masyarakaik, pajabat, jo juo tamasuak para tamu atau undangan nan hadir, saik\u00a0 acaro panikahan. Arak-arakan dilakuan, sabagai ungkapan raso bahagia, tahadok pasangan mampelai nan manikah jo juo ateh kadatangan para tamu. Dalam suasano arak-arakan tasabuik diiriangi jo lantunan musik tradisional, saroman Kolintang, Pendekar Pincak, Panari Tigol jo Pangawal nan basanjato. Tantunyo, satiok pamusik jo panari tasabuik, akan mambaok atribuiknyo masiang-masiang. Dalam prosesi tasabuik, juo tadapek singgasana, untuak mangangkek sang pangantin, maupun urang nan dihormati, salamo arak-arakan balangsuang. \nKahidupan Masyarakaik.\nSuku Komering mayoritas tadapek sabagian gadang barado di Kabupaten Ogan Komering Ilir (57 %), di Kabupaten Ogan Komering Ulu Selatan (59%) jo Kabupaten Ogan Komering Ulu Timur (55 %), sisonyo barado di Kota Palembang (10 %). Mato pancaharian mereka pado umumnyo adolah batani jo badagang. Mereka cenderung mananam padi jo kopi, karano tanah di mano mereka tinggaa umumnyo berpaya-paya jo tanah data nan cocok untuak pananaman padi. Karet jo kayu gelondongan juo pentiang untuak parekonomian mereka. Hasia panen mereka umumnyo dijua di pasa satampek atau di toko-toko. Kahidupan mereka cukuik kareh jo pandapatan mereka randah; banyak anak harus maninggaan sakolah mereka supaya bisa bakaraja jo mambantu manambah panghasilan kaluargo.\nSabagian gadang rumah urang Komering talatak di sapanjang sungai Komering jo talatak di ateh tiang nan tinggi untuak manghindari banjir pado wakatu aia sungai maluap. Rumah mereka hanyo tadiri dari ciek kamar tidua jo ciek ruang kaluargo nan gadang . Lantai jo dindiang tabuek dari kayu atau bambu nan diratoan. Atok rumah adolah genteng nan tabuek dari tanah liek atau atok lalang tabuek dari samacam daun palem. Suku Komering mampunyoi kaparcayoan nan kuek pada takhayul jo roh-roh. Dukun-dukun acok dipanggia untuak manyambuhan urang sakik atau untuak mausia setan. Karano katakutan mereka akan roh-roh jaek, mereka iduik sangaik jujur. Kabutuhan fisik urang Komering masih banyak, sabab sapatigo dari urang Komering iduiknyo masih tagolong miskin jo mambutuhaan parawatan kasahatan jo aia barasiah. Rumahnyo kabanyakan rusak jo sangaik saketek kasampatan bagi anak-anak urang Komering untuak mandapekkan pandidikan nan layak.\nBahaso.\nBahaso Komering (: \ua937\ua941\ua93c \ua930\ua94b\ua938\ua949\ua93d\ua947\ua94f, : \u0628\u0647\u0627\u0633 \u0643\u0648\u0645\u0631\u064a\u06a0) adolah sabuah bahaso nan ditutuan dek . Babarapo linguis manyatoan bahwa bahaso Komering marupoan dialek dari bahaso Lampung. Maskipun baitu, banyak linguis lain mangecekan bahwa bahaso Komering marupoan bahaso nan tapisah dari bahaso Lampung. bahaso Komering jo bahaso Lampung adolah kadua bahaso nan bakaitan arek dek mampunyoi hubungan kadakatan/kakarabatan bahaso sarato mampunyoi banyak kamiripan jo pasamoan kosakata.Sabagian gadang linguis manggolongan bahaso Komering jo bahaso Lampung ka dalam rumpun nan samo, yaitu kelompok keluarga dari atau Lampungik."}
{"id": "327430", "revid": "577", "url": "https://min.wikipedia.org/wiki?curid=327430", "title": "Suku Komering", "text": ""}
{"id": "327431", "revid": "8466", "url": "https://min.wikipedia.org/wiki?curid=327431", "title": "Mustafa Husain Purba Baru", "text": "Mustafa Husain Purba adolah saurang ulama di Tapanuli. Lahia di Tano Bato tahun 1883 (Tapanuli Selatan).\nKahidupan.\nBaliau maabihkan maso mudo nyo di Sikolah Gubernemen kelas 2. Pado tahun 1900 baliau barangkek ka Makkah untuak ibadah haji jo malanjuikan studinyo. Baliau tingga di Makkah salamo 11 tahun lamonyo. Salamo di Makkah baliau baguru ka : Syekh Muchtar Atharid Bogor, Syekh Abd. Kadir Al-Mandily, Syekh Ahmad Khatib Minangkabau. Pado tahun 1912 baliau baliak ka Tano Bato. Baliau maabihkan wakatu nyo sabagai guru jo panasehat, pado tangga 14 November 1955 Baliau maningga pado umua 72 tahun.\nKarir.\nPado tahun 1912, satalah baliak dari Makkah baliau mandirian pesantren di Tano Bato. Pado tahun 1915 Tano Bato takanai galodo sahinggo proses baraja maaja dilakuan sacaro barhalaqah. Salain sabagai guru baliau juo sabagai panasehat P.B 'iyatul Washliyah (tahun 1936). Tahun 1939 baliau mandirian pakumpulan Al-Ittiha-diyatul Islamiyah (A.I.I). Baliau juo katua umum M.I.T (Majlis Islam Tinggi) di Bukittinggi. Pado tahun 1947 dari anjuran beliaulah cikal bakal badirinyo Nahdatul Ulama di Tapanuli nan manjadi N.U. Sumatera Utara. "}
{"id": "327435", "revid": "577", "url": "https://min.wikipedia.org/wiki?curid=327435", "title": "Suku Pubian", "text": ""}
