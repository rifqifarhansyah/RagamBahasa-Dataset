{"id": "33814", "revid": "25926", "url": "https://su.wikipedia.org/wiki?curid=33814", "title": "Orat", "text": "Dina kitab Safinatun Najah, orat t\u00e9h aya opat (4) bagian, nya\u00e9ta:\nSanajan kitu, \u00e9ta henteu mewakili seluruh agama Islam. Nanging \u00e9ta t\u00e9h pendapat sabag\u00e9an ulama, lantaran batas orat aw\u00e9w\u00e9 t\u00e9h diperselisihkeun antara para ulama, aya anu bilang batas orat aw\u00e9w\u00e9 t\u00e9h sakujur awakna, aya og\u00e9 nu bilang batas orat aw\u00e9w\u00e9 t\u00e9h sakujur awakna, iwal panon k\u00e9ncana, aya og\u00e9 nu bilang batas orat aw\u00e9w\u00e9 t\u00e9h sakujur awakna, iwal beungeut, dampal leungeun jeung dampal sukuna, aya og\u00e9 nu bilang batas orat aw\u00e9w\u00e9 t\u00e9h tiasa disesuaikeun jeung adat istiadat.\nHaram hukumna mak\u00e9 pak\u00e9an anu carang pikeun kaom aw\u00e9w\u00e9 sabab ka\u00e9n anu carang henteu nutupan orat.\nTi Aisyah r.a. y\u00e9n Asma binti Abu Bakar r.a. kungsi asup ka tempat Nabi SAW, sedeng man\u00e9hna mak\u00e9 ka\u00e9n anu carang, mangka Rosululloh ngalieus ti inyana, sareng dawuhna: \"Ya Asma, sa\u00e9stuna aw\u00e9w\u00e9-aw\u00e9w\u00e9 lamun geus tepi man\u00e9hna kana mangsa h\u00e9d (bal\u00e9g), mangka henteu patut deui ka man\u00e9hna, ditingali ku jalma lian awakna, iwal ieu jeung ieu.\" (Riwayat Abu Daud)\nTina katerangan \u00e9ta, mangka jelas y\u00e9n aw\u00e9w\u00e9 wajib nutupan sakujur awakna, iwal beungeut jeung dampal leungeunna.\nNanging, hadis anu ti Aisyah t\u00e9a t\u00e9h teu dianggap sahih ku kab\u00e9h ulama, ceuk sabag\u00e9an ulama, hadis anu ti Aisyah t\u00e9a t\u00e9h sifatna mursal (teu meunang dijadikeun rujukan). Paingan, aya ulama anu bilang bilang batas orat aw\u00e9w\u00e9 t\u00e9h sakujur awakna, aya og\u00e9 nu bilang batas orat aw\u00e9w\u00e9 t\u00e9h sakujur awakna, iwal panon k\u00e9ncana, aya og\u00e9 nu bilang batas orat aw\u00e9w\u00e9 t\u00e9h sakujur awakna, iwal beungeut, dampal leungeun jeung dampal sukuna, aya og\u00e9 nu bilang batas orat aw\u00e9w\u00e9 t\u00e9h tiasa disesuaikeun jeung adat istiadat.\nRujukan"}
{"id": "33815", "revid": "5265", "url": "https://su.wikipedia.org/wiki?curid=33815", "title": "Surat", "text": "Surat\nnya\u00e9ta alat komunikasi anu ngagunakeun basa, sangkan informasi atawa warta bisa katarima ku nu maca. Ti jaman baheula nepi ka ayeuna jalma teu bisa leupas tina kapentingan jeung jalma lian boh nu aya di sabudeureunana, boh nu aya di jauhna. Ngaliwatan surat, sagala b\u00e9wara, pernyatan, katerangan, pam\u00e9r\u00e9dih, laporan, jeung pamondah bisa gampang kaharti maksudna.jaman baheula mah wangun surat kacida basajanna, boh cara nulisna, boh cara ngirimkeunana. Sok sanajan ayeuna alat komunikasi geus sakitu majuna saluyu jeung kamajuan t\u00e9knologi, peranan surat angger dipikabutuh.\nBabagian Surat.\nCatetan"}
{"id": "33816", "revid": "25926", "url": "https://su.wikipedia.org/wiki?curid=33816", "title": "Karajaan Sriwijaya", "text": "Sriwijaya (atawa disebut og\u00e9 Srivijaya; Thai: \u0e28\u0e23\u0e35\u0e27\u0e34\u0e0a\u0e31\u0e22 atawa \"\u1e62\u0304r\u012b wich\u1ea1y\") nya\u00e9ta salah sahiji kamaharakaan maritim anu kungsi ngadeg di pulo Sumatera jeung loba m\u00e9r\u00e9 pangaruh di Nusantara kalawan wewengkon kakawasaanna ti Kamboja, Thailand Kidul, Semenanjung Malaya, Sumatera, Jawa, jeung basisir Kalimantan. Dina basa Sansekerta, \"sri\" artina \"gurilap\" atawa \"burinyay\", jeung \"wijaya\" artina \"menang\" atawa \"kajayaan\", ku kituna ngaran Sriwijaya boga makna \"kajayaan anu gumilang\". Bukti munggaran ngeunaan ayana karajaan ieu asalna ti abad ka-7; saurang pandita ti Tiongkok I Tsing, nuliskeun y\u00e9n anjeunna datang ka Sriwijaya taun 671 jeung dumuk salila 6 bulan. Salajengna prasasti nu pangkolotna ngeunaan Sriwijaya og\u00e9 dina abad ka-7, nya\u00e9ta Prasasti Kedukan Bukit di Palembang, taun 682. Mundurna pangaruh Sriwijaya ka wewengkon handapna dimimitian ku sabab sababaraha perang di antarana serangan ti raja Dharmawangsa Teguh ti Jawa di taun 990, jeung taun 1025 serangan Rajendra Chola I ti Koromandel, salajengna taun 1183 kakawasaan Sriwijaya di handap pangaruh karajaan Dharmasraya.\nSanggeus runtag, karajaan ieu dipohokeun jeung \u00e9ksist\u00e9nsina dipikanyaho liwat publikasi taun 1918 ti ahli sajarah Perancis G\u00e9orge C\u0153d\u00e9s ti \"\u00c9cole fran\u00e7aise d'Extr\u00eame-Orient\".\nCatetan sajarah.\nEuweuh catetan leuwih jero ngeunaan Sriwijaya dina sajarah Indonesia; Ingetan nu kapopohokeun diwangun deui ku sarjana asing. euweuh urang Indonesia mod\u00e9rn anu nguping ngeunaan Sriwijaya nepi taun 1920-an, nalika sarjana Perancis G\u00e9orge C\u0153d\u00e9s ngawanohkeun pamanggihna dina koran basa Walanda jeung basa Indonesia. Coed\u00e9s ngebrehkeun y\u00e9n referensi Tiongkok ka \"San-fo-ts'i\", sateuacanna dibaca \"Sribhoja\", sarta sababaraha prasasti dina basa Malayu Kuna ngarujuk ka kaisar nu sarua.\nSriwijaya jadi perlambang kaagungan Sumatera awal, jeung karajaan badag Nusantara iwal Majapahit di Jawa W\u00e9tan. Dina abad ka-20, dua karajaan \u00e9ta jadi referensi ku kaom nasionalis pikeun nunjukkeun y\u00e9n Indon\u00e9sia mangrupa hiji nagara sateuacan Hindia Walanda.\nSriwijaya disebut ku sababaraha ngaran. Urang Tionghoa nyebutna \"Shih-li-fo-shih\" atawa \"San-fo-ts'i\" atawa \"San Fo Qi\". Dina basa Sansekerta jeung Pali, karajaan Sriwijaya disebut \"Yavadesh\" jeung \"Javadeh\". Bangsa Arab nyebutna \"Zabaj\" jeung Khmer nyebutna \"Malayu\". Loba ngaran mangrupa alesan s\u00e9j\u00e9n kunaon Sriwijaya h\u00e9s\u00e9 kapanggih. Iwal ti peta Claudius Ptolemaeus kapanggih katerangan ngeunaan ayana 3 pulo \"Sabadeibei\" nu mungkin aya pakaitna jeung Sriwijaya.\nDina taun 1993, Pierre-Yves Manguin ngalakukeun \"observasi\" jeung m\u00e9r\u00e9 sawangan y\u00e9n puseur Sriwijaya ayana di \"Sungai\" Musi antara Bukit Seguntang jeung Sabokingking (nu ayana di provinsi Sumatera Kidul kiwari). Namung sateuacanna Soekmono nyawang y\u00e9n puseur Sriwijaya ayana di wewengkon sehiliran Batang Hari, antara Muara Sabak nepi ka Muara Tembesi (di provinsi Jambi kiwari), kalawan catetan Karajaan Melayu teu di kawasan eta, lamun Malayu di kawasan \u00e9ta, condong ka pamadegan Moens, anu sateuacanna o\u00e9 geus boga sawangan y\u00e9n puseur karajaan Sriwijaya aya di kawasan Candi Muara Takus (provinsi Riau kiwari), kalawan asumsi nunjuk ka lalampahan dina catetan I Tsing, sarta hal ieu bisa og\u00e9 dikaitkeun jeung warta ngeunaan diadegkeunna candi nu disembahkeun ku raja Sriwijaya (\"Se li chu la wu ni fu ma tian hwa\" atawa Sri Cudamaniwarmadewa) taun 1003 ka kaisar Cina anu dingaranan \"cheng tien wan shou\" (Candi Bungsu, salah sahiji bag\u00e9an candi nu ayana di Muara Takus). Namung nu pasti dina mangsa kakawasaan Rajendra Chola I, dumasar prasasti Tanjore, Sriwijaya puseur dayeuhna di \"Kadaram\" (Kedah kiwari).\nPangwangunan jeung Kamekaran.\nTeu acan aya bukti fisik ngeunaan Sriwijaya anu kapanggih. Karajaan ieu jadi puseur niaga jeung mangrupa nagara maritim, namung karajaan ieu teu ngaged\u00e9an kakawasaana si luar wilayah kapuloan Asia Tenggara. Sababaraha ahli masih madungdengkeun kawasan nu jadi puseur pamar\u00e9ntahan Sriwijaya, salian \u00e9ta mungkin karajaan ieu biasa mindahkeun puseur pamar\u00e9ntahanna, namung kawasan nu jadi puseur dayeuh angger dipar\u00e9ntah langsung ku pangawasa, sedengkeun wewengkon pangrojongna diparentah ku d\u0101tu.\nKakaisaran Sriwijaya geus aya ti 671 saluyu jeung catetan I Tsing, di prasasti Kedukan Bukit di taun 682 dipikanyaho imperium ieu di handap kapamingpinan Dapunta Hyang. Di abad ka-7 ieu, urang Tionghoa nyatet y\u00e9n aya dua karajaan nya\u00e9ta \"Malayu\" jeung \"Kedah\" jadi bag\u00e9an kamaharajaan Sriwijaya. Dumasar prasasti Kota Kapur anu angkana taun 686 kapanggih di pulo Bangka, kamaharajaan ieu geus ngawasa bag\u00e9an kidul Sumatera, pulo Bangka jeung Belitung, nepi ka Lampung. Prasasti ieu og\u00e9 nyabutkeun y\u00e9n Sri Jayanasa geus nyieun ekspedisi militer keur ngahukum \"Bhumi Jawa\" anu teu babakti ka Sriwijaya, kajadian ieu babarengan jeung runtagna Tarumanagara di Jawa Kulon jeung Holing (Kalingga) di Jawa Tengah nu kamungkinan sabab serangan Sriwijaya. Sriwijaya mekar jeung bisa ngandalikeun jalur paniagaan mariti di Selat Malaka, Selat Sunda, Laut China Kidul, Laut Jawa, jeung Selat Karimata.\nEkspansi karajaan ieu ka Jawa jeung Semenanjung Malaya, ngajadikeun Sriwijaya ngontrol dua puseur paniagaan utama di Asia Tenggara. Dumasar observasi, kapanggih s\u00e9sa candi-candi Sriwijaya di Thailand jeung Kamboja. Di abad ka-7, palabuan Cham di beulah wetan Indochina mulai ngalihkeun loba padagang ti Sriwijaya. Keur nyegah hal \u00e9ta, Maharaja Dharmasetu nyieun serangan ka dayeuh-dayeuh basisir Indochina. Dayeuh Indrapura di sisi sungai Mekong, di mimiti abad ka-8 aya di handap kakawasaan Sriwijaya. Sriwijaya neruskeun dominasi ka Kamboja, nepi raja Khmer Jayawarman II, nu ngadegkeun imperium Khmer, megatkeun hubungan jeung Sriwijaya di abad nu sarua. Di ahir abad ka-8 karajaan di Jawa Holing aya di handap kakawasaan Sriwijaya. Nurutkeun catetan, dina mangsa \u00e9ta og\u00e9 wangsa Sailendra migrasi ka Jawa Tengah jeung boga kawasa di dinya. Di abad ieu oge, Langkasuka di semenanjung Melayu jadi bag\u00e9an karajaan. Di masa salajengna, Pan Pan jeung Trambralinga, nu ayana di beulah kal\u00e9r Langkasuka, og\u00e9 aya di handap pangaruh Sriwijaya.\nSanggeus Dharmasetu, Samaratungga jadi panerus karajaan. Anjeunna ngawasa dina p\u00e9riodeu 792 nepi 835. Teu jiga Dharmasetu nu ekspansionis, Samaratungga teu ngalakukeun ekspansi militer, namung leuwih milih keur nguatkeun pangawasaan Sriwijaya di Jawa. Salila masa kapamingpinanna, anjeunna ngawangun Candi Borobudur di Jawa Tengah nu r\u00e9ngs\u00e9 di taun 825.\nAgama.\nSalaku puseur pangajaran Buddha Vajrayana, Sriwijaya ngirut loba paziarah jeung sarjana ti nagara-nagara Asia. Antarana nya\u00e9ta pandita ti Tiongkok I Tsing, anu ngalakukeun kunjungan ka Sumatera dina lalampahan studina di Universitas Nalanda, India, di taun 671 jeung 695, I Tsing ngalaporkeun y\u00e9n Sriwijaya jadi imah keur sarjana Buddha nepi ka jadi puseur pangajaran agama Buddha. S\u00e9mah anu datang ka pulo ieu nyebatkeun y\u00e9n koin emas geus digunakeun di basisir karajaan. Salian ti ajaran Buddha aliran, Buddha Hinayana jeung Buddha Mahayana og\u00e9 ngilu mekar di Sriwijaya. Nepi ka ahir abad ka-10, \"Ati\u015ba\", saurang sarjana Buddha asal Benggala anu boga peran dina ngamekarkeun Buddha Vajrayana di Tibet dina kertas gaw\u00e9na \"Durbodh\u0101loka\" nyebutkeun ditulis dina mangsa pamar\u00e9tahan Sri Cudamani Warmadewa pangawasa \"Sriwijayanagara\" di \"Malayagiri\" di \"Suvarnadvipa\".\nKarajaan Sriwijaya loba dipangaruhan ku budaya India, mimitina ku budaya Hindu salajengna diturut ku agama Buddha. Raja-raja Sriwijaya ngawasaan kapuloan Melayu ngaliwatan niaga jeung naklukeun ti abad ka-7 nepi abad ka-9, sacara langsung ngilu ngembangkeun basa Melayu sarta kabudayaanna di Nusantara.\n\"... loba raja jeung pamingpin anu aya di pulo-pulo di Laut Kidul percaya jeung ngaj\u00e9n Buddha, dihat\u00e9 aranjeunna geus kapelak kahad\u00e9an. Di jero benteng dayeuh Sriwijaya dipinuhan leuwih ti 1000 biksu Buddha, anu diajar kalawan tekun jeung ngamalkeunna kalawan had\u00e9...Lamun biarawan China hayang ka India keur diajar \u201cSabda\u201d, leuwih had\u00e9 aranjeunna dumuk heula di dieu salila sataun atawa dua taun keur neuleuman \u00e9lmuna sateuacan dilanjutkeun di India\".\u2014 Gambaran Sriwijaya nurutkeun I Tsing.\nMungkin og\u00e9 y\u00e9n Sriwijaya nu kamahsyur salaku bandar puseur paniagaan di Asia Tenggara, tangtu wa\u00e9 ngirut minat padagang jeung ulama muslim ti Timur Tengah, nepi ka sababaraha karajaan nu mimitina mangrupa bag\u00e9an Sriwijaya, salajengna tumuwuh jadi cikal-bakal karajaan-karajaan Islam di Sumatera, nalika lemahna pangaruh Sriwijaya.\nAya sumber nu nyebutkeun, ku sabab pangaruh muslim Arab anu loba datang jeung niaga di Sriwijaya, ku kituna saurang raja Sriwijaya anu ngaranna Sri Indrawarman di taun 718 disebutkeun y\u00e9n anjeunna asup Islam atawa sahenteuna kairut keur diajar Islam jeung kabudayaan Arab, nepi ka mungkin kahirupan sosial Sriwijaya nya\u00e9ta masarakat sosial anu di jerona aya masarakat Buddha jeung Muslim sakaligus. Kacatet sababaraha kali raja Sriwijaya ngirim surat ka khalifah Islam di Damaskus, Suriah. Dina salah sahiji naskah surat anu ditujukeun ka khalifah Umar bin Abdul Aziz (717-720) eusina pam\u00e9nta ka khalifah sangkan ngirimkeun da\u2019i ka istana Sriwijaya.\nBudaya.\nDumasar sababaraha sumber sajarah, hiji masarakat anu kompleks jeung kosmopolitan anu dipangaruhan ku alam pikir Buddha Wajrayana digambarkeun mekar di puseur dayeuh Sriwijaya. Sababaraha prasasti Siddhayatra abad ka-7 saperti Prasasti Talang Tuwo ngagambarkeun ritual Buddha anu ngaberkatan kajadian pinuh berkah nya\u00e9ta peresmian Taman Sriketra, anugerah Maharaja Sriwijaya keur rahayatna. Prasasti Telaga Batu ngagambarkeun karumitan jeung tingkatan jabatan pajabat karajaan, iwal ti \u00e9ta Prasasti Kota Kapur nyebutkeun kagagahan balatentara Sriwijaya di handap Jawa. Sakab\u00e9h prasasti \u00e9ta ngagunakeun Basa Melayu Kuno, basa anu digunakeun ku Sriwijaya nya\u00e9ta leluhur Basa Melayu jeung Basa Indonesia mod\u00e9rn. Ti abad ka-7, basa Melayu Kuno geus digunakeun di Nusantara ditandaan kalawan kapanggihna sababaraha prasasti Sriwijaya jeung sababaraha prasasti basa Melayu Kuno di tempat s\u00e9j\u00e9n, saperti anu kapanggih di pulo Jawa. Hubungan dagang anu dilakukeun salaku bangsa Nusantara jadi wahana nyebarkeun basa Melayu, ku sabab basa ieu jadi alat komunikasi keur kaom padagang. Ti dinya, basa Melayu jadi \"lingua franca\" sarta digunakeun sacara luas ku loba panutur di kapuloan Nusantara.\nSanajan disebut mibanda kakuatan ekonomi jeung kaperkasaan militer, Sriwijaya ngan ninggalkeun saeutik patilasan purbakala di jajantung nagarana di Sumatera, b\u00e9da jeung episode Sriwijaya di Jawa Tengah nalika kapamingpinan wangsa Syailendra anu loba ngawangun monumen badag; saperti Candi Kalasan, Candi Sewu, jeung Borobudur. Candi-candi Buddha anu asalna ti masa Sriwijaya di Sumatera di antarana Candi Muaro Jambi, Candi Muara Takus, jeung Biaro Bahal, tatapi teu saperti candi p\u00e9riodeu Jawa Tengah anu dijieun ti batu andesit, candi di Sumatera dijieun ti bata beureum.\nSababaraha arca sipatna Buddhisme, saperti sababaraha arca Buddha jeung Bodhisatva Awalokiteswara kapanggih di Bukit Seguntang, Palembang, Jambi, Bidor, Perak, jeung Chaiya. Sakab\u00e9h arca-arca ieu nampilkeun kaagrengan jeung langgam nu sarua saperti \"Seni Sriwijaya\" atawa \"Langgam/Gaya Sriwijaya\" anu nembongkeun kamiripan ku langgam Amarawati India jeung langgam Syailendra Jawa (di abad ka-8 nepi abad ka-9).\nPaniagaan.\nDi dunya paniagaan, Sriwijaya jadi pangatur padagangan ti India jeung Tiondkok, nya\u00e9ta ngawasaan selat Malaka jeung selat Sunda. Urang Arab nyatet y\u00e9n Sriwijaya mibanda komoditas nu loba nya\u00e9ta kapur barus, kayu gaharu, cengkeh, pala, kapulaga, gading, emas sarta timah anu nyieun raja Sriwijaya sabeunghar raja-raja di India.. Kabeunghatan anu loba geus ngamungkinkeun Sriwijaya meuli kasetiaan vassal-vassalnya di sakab\u00e9h Asia Tenggara.\nSalian ngajalin hubungan dagang jeung India sarta Tiongkok, Sriwijaya og\u00e9 ngajalin paniagaan jeung taneuh Arab, ngamungkinkeun utusan Maharaja Sri Indrawarman anu nganteurkeun surat ka khalifah Umar bin Abdul-Aziz ti Bani Umayyah taun 718 balik deui ka Sriwijaya kalawan mawa hadian 'Zanji\" (budak wanita berkulit hitam), sarta ti kronik Tiongkok disebutkeun \"Shih-li-fo-shih\" kalawan rajana \"Shih-li-t-'o-pa-mo\" (Sri Indrawarman) di taun 724 ngirimkeun hadiah keur kaisar China, mangrupa \"ts'engchi\" (maksudna sarua jeung \"Zanji\" dina basa Arab).\nDina mimiti abad ka-10, di antara runtagna dinasti Tang jeung na\u00e9kna dinasti Song, padagangan jeung luar nagara cukup ram\u00e9, utamana Fujian, Karajaan Min jeung Karajaan Nan Han kalawan nagara beungharna Guangdong. Sriwijaya meunang kauntungan ti padagangan ieu.\nRelasi jeung Kakuatan Regional.\nKeur nguatkeun posisina di luhun pangawasaan di kawasan di Asia Tenggara, Sriwijaya ngajalin hubungan diplomasi kalawan Kaisar Cina, jeung sacara kaatus nganteurkeun utusan jeung upeti.\nDina mangsa awal Karajaan Khmer mangrupa da\u00e9rah jajahan Sriwijaya. Loba ahli sajarah ngaklaim y\u00e9n Chaiya, di provinsi Surat Thani, Thailand Kidul, salaku puseur dayeuh karajaan \u00e9ta, pangaruh Sriwijaya katempo dina wangunan pagoda Borom That anu gayana Sriwijaya. Nepi ka runtagna Sriwijaya, Chaiya kabagi jadi tilu dayeuh nya\u00e9ta (Mueang) Chaiya, Thatong (Kanchanadit), jeung Khirirat Nikhom.\nSriwijaya og\u00e9 deukeut jeung karajaan Pala di Benggala, dina prasasti Nalanda angkana 860 nyatet y\u00e9n raja Balaputradewa ngadedikasikeun hiji biara ka Nalanda. Relasi jeung dinasti Chola ti kidul India og\u00e9 deukeut pisan, ti Prasasti Leiden disebatkeun y\u00e9n raja Sriwijaya di \"Kataha\" Sri Mara-Vijayottunggawarman geus ngawangun hiji vihara anu dingaranan ku \"Vihara Culamanivarmma\", namung jadi gor\u00e9ng sanggeus Rajendra Chola I na\u00e9k tahta anu ngalakukeun serangan di abad ka-11. Tuluy hubungan ieu balik deui ka mangsa Kulothunga Chola I, di dinya raja Sriwijaya di Kadaram ngirimkeun utusan nu m\u00e9nta dikaluarkeunna bag\u00e9an ti dinasti Chola, ti kronik Tiongkok nyebutkeun y\u00e9n Kulothunga Chola I (\"Ti-hua-ka-lo\") salaku raja San-fo-ts'i ngabantuan renovasi candi deukeut Kanton di taun 1079, dina mangsa dinasti Song candi ieu disebut ku ngaran \"Tien Ching Kuan\" jeung di mangsa dinasti Yuan disebut ku ngaran \"Yuan Miau Kwan\".\nMangsa Kaemasan.\nKamaharajaan Sriwijaya nyirikeun karajaan maritim, ngandelkeun h\u00e9gemoni dina tanaga armada lautna dina ngawasaan alur palayaran, jalur padagangan, ngawasaan jeung ngawangun sababaraha kawasan strat\u00e9gis salaku pangkalan armadana dina ngawas, ngalindungi kapal dagang, nagih cukai sarta keur ngajaga wilayah kadaulatan jeung kakawasaanna..\nDina catetan sajarah jeung bukti arkeologi, dina abad ka-9 Sriwijaya geus ngalakukeun kolonisasi di sakabeh karajaan-karajaan Asia Tenggara, antarana: Sumatera, Jawa, Semenanjung Malaya, Thailand, Kamboja, Vietnam, jeung Filipina. Dominasi di Selat Malaka jeung Selat Sunda, ngajadikeun Sriwijaya salaku pangawas rute padagangan rempah jeung padagangan lokal anu meunang bayaran ti unggal kapal anu ngaliwat. Sriwijaya ngaakumulasikeun kabeungharanna salaku palabuan jeung gudang padagangan anu ngalayanan pasar Tiongkok jeung India.\nSriwijaya og\u00e9 disebut boga peran ngaruntagkeun karajaan Medang di Jawa, dina prasasti Pucangan disebutkeunn salaku kajadian \"Mahapralaya\" nya\u00e9ta kajadian runtagna istana Medang di Jawa Timur, \"Haji Wurawari\" ti \"Lwaram\" anu kamungkinan mangrupa raja handapeun Sriwijaya, dina taun 1006 atawa 1016 nyerang jeung nyababkeun kabunuhna raja Medang pamungkas. Dharmawangsa Teguh.\nAmbang Wates Sriwijaya.\nTaun 1017 jeung 1025, Rajendra Chola I, raja ti dinasti Chola di Pantai Koromandel, India kidul, ngirim ekspedisi laut keur nyerang Sriwijaya, dumasar prasasti Tanjore taun 1030, karajaan Chola geus naklukkeun wewengkon \u2013 wewengkon koloni Sriwijaya, sakaligus meunang ngalawan raja Sriwijaya nu boga kawasa dina mangsa \u00e9ta Sangrama-Vijayottunggawarman. Salila sababaraha dekade saterusna, sakabeh imperium Sriwijaya geus aya dina pangaruh dina Chola. Sanajan kitu Rajendra Chola I geus m\u00e9r\u00e9 lolongkrang ka raja-raja anu ditaklukeunna keur tetep boga kawasa salila tetep taluk ka anjeunna. Hal ieu bisa dipatalikeun jeung ayana warta utusanna \"San-fo-ts'i\" ka Cina taun 1028.\nNamung dina mangsa ieu Sriwijaya dianggep geus jadi bag\u00e9an ti dinasti Chola, ti kronik Tiongkok nyebutkeun y\u00e9n dina taun 1079 Kulothunga Chola I (\"Ti-hua-ka-lo\") raja dinasti Chola disebut og\u00e9 salaku raja San-fo-ts'i, anu salajengna ngirimkeun utusan keur ngabantuan renovasi candi deukeut Kanton. Salajengna dina warta Cina anu judulna \"Sung Hui Yao\" disebutkeun y\u00e9n karajaan San-fo-tsi dina taun 1082 masih ngirimkeun utusan dina mangsa Cina di handap pamar\u00e9ntahan Kaisar Yuan Fong. Duta besar \u00e9ta og\u00e9 nepikeun surat ti raja \"Kien-pi\" handapeun San-fo-tsi, anu mangrupa surat ti putri raja anu dipasrahkeun urusan nagara san-fo-tsi, sarta nyerahkeun 227 tahil perhiasan, rumbia, sarta 13 baju. Salajengna og\u00e9 ngirimkeun utusan di taun 1088. Pangaruh invasi Rajendra Chola I, ka hegemoni Sriwijaya kalawan raja-raja handapeunna ngaheureutan, sababaraha daerah handapan ngaleupaskeun man\u00e9h, nepin ka muncul Dharmasraya salaku kakuatan anyar anu salajengna ngawasaan deui wilayah jajahan Sriwijaya mimiti ti kawasan Semenajung Malaya, Sumatera, sampai Jawa bagian barat.\nDumasar sumber Tiongkok dina buku \"Chu-fan-chi\" anu ditulis di taun 1178, \"Chou-Ju-Kua\" ngajelaskeun y\u00e9n di kapuloan Asia Tenggara aya dua karajaan anu kacida kuat sarta beunghar, nya\u00e9ta San-fo-ts'i jeung Cho-po (Jawa). Di Jawa anjeunna manggihan y\u00e9n rahayatna ngagem agama Buddha jeung Hindu, sedengkeun rahayat San-fo-ts'i ngagem Buddha, jeung boga 15 daerah handapan nya\u00e9ta; \"Si-lan\" (Kamboja), \"Tan-ma-ling\" (Tambralingga, Ligor, kidul Thailand), \"Kia-lo-hi\" (Grahi, Chaiya kiwari, kidul Thailand), \"Ling-ya-si-kia\" (Langkasuka), \"Kilantan\" (Kelantan), \"Pong-fong\" (Pahang), \"Tong-ya-nong\" (Terengganu), \"Fo-lo-an\" (muara sungai Dungun daerah Terengganu kiwari), \"Ji-lo-t'ing\" (Cherating, pantai timur semenanjung malaya), \"Ts'ien-mai\" (Semawe, pantai timur semenanjung malaya), \"Pa-t'a\" (Sungai Paka, pantai timur Semenanjung Malaya), \"Lan-wu-li\" (Lamuri di Aceh), \"Pa-lin-fong\" (Palembang), \"Kien-pi\" (Jambi), jeung sabag\u00e9an \"Sin-t'o\" (Sunda).\nNamung, istilah \"San-fo-tsi\" utamana dina taun 1178 teu identik jeung Sriwijaya, tatapi geus identik jeung jeung Dharmasraya, ti 15 nagara handapan San-fo-tsi \u00e9ta mangrupa daptar jajahan karajaan Dharmasraya, sanajan sumber Tiongkok geus nyebatkeun San-fo-tsi salaku karajaan anu aya di kawasan laut Cina Selatan. Hal ieu kusabab dina Pararaton geus nyebutkeun Malayu, disebutkeun Kertanagara Raja Singhasari ngirim hiji ekspedisi Pamalayu atawa \"Pamalayu\", jeung saterusna mere Arca Amoghapasa ka raja Melayu, Srimat Tribhuwanaraja Mauli Warmadewa di kabupaten Dharmasraya sakumaha anu katulis dina prasasti Padang Roco. Kajadian ieu salajengna dihubungkeun jeung manuskrip anu aya di prasasti Grahi. Kitu og\u00e9 dina Nagarakertagama, anu ngadadarkeun ngeunaan da\u00e9rah jajahan Majapahit anu geus teu nyebutkeun deui ngaran Sriwijaya keur kawasan anu sateuacanna mangrupa kawasan Sriwijaya.\nStruktur Pamar\u00e9ntahan.\nWangun hiji nagara dina dimensi struktur otoritas politik Sriwijaya bisa dilacak ti sababaraha prasasti anu nyangkem informasi penting ngeunaan \"kad\u0101tuan\", \"vanua\", \"samaryy\u0101da\", \"mandala\" jeung \"bh\u016bmi\".\n\"Kad\u0101tuan\" bisa ngabogaan makna kawasan \"datuk\", (\"tanah rumah\") padumukan \"bini h\u0101ji\", geus disimpen \"emas\" jeung hasil cukai (\"drawy\") salaku kawasan anu kudu dijaga. Kad\u0101tuan ieu dilingkung ku \"vanua\", anu bisa dianggep salaku kawasan kota ti Sriwijaya anu di jerona aya \"vihara\" keur tempat ibadah masarakatna. \"Kad\u0101tuan\" jeung \"vanua\" ieu mangrupa hiji kawasan inti keur Sriwijaya \u00e9ta sorangan. Nurutkeun Johannes Gijsbertus de Casparis, \"samaryy\u0101da\" mangrupa kawasan anu pagigir-gigir jeung \"vanua\", anu kahubung jeung jalan husus (\"samaryy\u0101da-patha\") anu bisa boga maksud kawasan jero. Sedengkeun \"mandala\" mangrupa hiji kawasan otonom ti \"bh\u016bmi\" anu aya dina pangaruh kakawasaan \"kad\u0101tuan\" Sriwijaya.\nPangawasa Sriwijaya disebut \"Dapunta Hyang\" atawa \"Maharaja\", jeung dina wilayah raja aya dina wilayah raja anu ngentep seureuh \"yuvar\u0101ja\" (putra mahkota), \"pratiyuvar\u0101ja\" (putra mahkota kadua) jeung \"r\u0101jakum\u0101ra\" (pewaris salajengna). Prasasti Telaga Batu loba nyebutkeun jabatan dina struktur pamar\u00e9ntahan karajaan dina mangsa Sriwijaya.\nHubungan jeung dinasti Sailendra.\nMunculna hubungan antara Sriwijaya jeung Wangsa Sailendra dimimitian kusabab ngaran \"\u015aailendravam\u015ba\" dina sababaraha prasasti di antarana dina prasasti Kalasan di pulo Jawa, prasasti Ligor di kidul Thailand, jeung prasasti Nalanda di India. Iwal ti \u00e9ta dina prasasti Sojomerto kapendak ngaran \"Dapunta Selendra\". Najan asal-usulna dinasti ieu masih jadi padungdengan nepi ka kiwari.\nMajumdar boga pamadegan dinasti Sailendra ieu aya di Sriwijaya (Swarnadwipa) jeung Medang (Jawa), kaduanana asalna ti Kalinga di kidul India. Salajengna Moens nambahkeun kadatangan Dapunta Hyang ka Palembang, nyababkeun salah sahiji kulawarga dina dinasti ieu pindah ka Jawa. Iwal ti \u00e9ta Poerbatjaraka nyawang y\u00e9n ieu dinasti asalna ti Nusantara, dumasar Carita Parahiyangan salajengna dikaitkeun jeung sababaraha prasasti di Jawa anu basana Malayu Kuna di antarana Prasasti Sojomerto.\nRaja anu Mar\u00e9ntah.\nPara Maharaja Sriwijaya \nWarisan Sajarah.\nSanajan Srwijaya ngan ny\u00e9sakeun saeutik titinggal ark\u00e9ologi sarta dipohokeun ti \u00e9mutan masarakat pangrojongna, papanggihan deui kamaharajaan bahari ieu ku Coed\u00e9s di taun 1920-an geus ngabangkitkeun kasadaran y\u00e9n hiji wangung persatuan politik raya, mangrupa kamaharajaan anu eusina gabungan karajaan-karajaan bahari, kungsi ngadep, tumuwuh, sarta jaya di mangsa bihari.\nWarisan penting Sriwijaya nya\u00e9ta basana. Salila mangabad-abad kamekaran kakuatan ekonomi sarta kaperkasaan milit\u00e9rna, Sriwijaya boga peran badag ti nyebarna pamak\u00e9 Basa Malayu Kuna di Nusantara. Sahenteuna di kawasan basisir. Basa ieu jadi basa gaw\u00e9 atawa basa anu fungsina salaku panghubung (\"lingua franca\") digunakeun di sababaraha bandar jeung pasar kawasan Nusantara. Sumebarna basa Melayu Kuna ieu mungkin geus muka sarta m\u00e9r\u00e9 jalan keur Basa Melayu salaku basa nasional Malaysia, jeung Basa Indonesia salaku basa \u201cpemersatu\u201d Indonesia kiwari.\nDi sagigireun Majapahit, kaum nasionalis Indonesia og\u00e9 ngagungkeun Sriwijaya salaku sumber kabagjaan jeung bukti kajayaan mangsa bihari Indonesia. Kajayaan Sriwijaya geus jadi sumber kabagjaan nasinal sarta identitas da\u00e9rah, hususna keur masarakat kota Palembang, provinsi Sumatera Selatan, kaagungan Sriwijaya geus jadi inspirasi seni budaya, saperti lagu jeung tarian tradisional Gending Sriwijaya. Hal anu sarua og\u00e9 lumaku ka masarakat kidul Thailand anu nyiptakeun tarian \"Sevichai\" dumasar kana kaanggunan seni budaya Sriwijaya.\nDi Indonesia, ngaran Sriwijaya geus digunakeun sarta diabadikeun salaku ngaran jalan di sababaraha kota, sarta ngaran ieu digunakeun ku Universitas Sriwijaya anu diadegkeun taun 1960 di Palembang. Kitu og\u00e9 Komando Daerah Militer II/Sriwijaya (unit komando militer), PT Pupuk Sriwijaya (Perusahaan Pupuk di Sumatera Selatan), Sriwijaya Post (Surat kabar harian di Palembang), Sriwijaya TV, Sriwijaya Air (maskapai penerbangan), Stadion Gelora Sriwijaya, jeung Sriwijaya Football Club (Klab sepak bola Palembang), sakab\u00e9h dingaranan kitu keur ngahormatan, ngamuliakeun, sarta ngarayakeun kamaharajaan Sriwijaya anu agung."}
{"id": "33817", "revid": "25926", "url": "https://su.wikipedia.org/wiki?curid=33817", "title": "Tutunggulan", "text": "Tutunggulan asal kecapna tunggul anu hartina ciri;nya\u00e9ta nutugan lisung ku hulu halu ku sababaraha urang aw\u00e9w\u00e9. Tutunggulan t\u00e9h dilakukeunana di jaman baheula sababaraha po\u00e9(biasana pitilupo\u00e9eun deui) m\u00e9m\u00e9h kariaan, minangka ngingetan ka tatangga atawa ngingetan salelembur supaya jadi tunggul (ciri). Biasana tutunggulan jadi tunggara pikeun masarakat y\u00e9n aya nu r\u00e9k hajat Lagu dina tutunggulan biasana Gondang; dina keur tutunggulan biasana lamun ninggang di parawan sok ditalaksir ku jajaka. Tutunggulan kiwari jadi salah sahiji kasenian tradisional. Baheula sam\u00e9m\u00e9h aya mesin h\u00e9ler, masarakat mak\u00e9 tutunggulan jang nutu par\u00e9. Kiwari mah kasenian anu mak\u00e9 halu jeung lisung ieu dijadikeun kasenian tradisional hususna ku masarakat Subang-Jawa barat anu sering di \"festival\"keun. Sakumaha kasenian sacara umum, dina kasenian tradisional tutunggulan og\u00e9 lian ti aya unsur \u00e9st\u00e9tikana tapi aya og\u00e9 aj\u00e9n-aj\u00e9n s\u00e9j\u00e9n anu ngawengku aj\u00e9n sosial kayaning gotong royong, katartiban, jeung kateraturan atawa kadisiplinan.\nSeni Tutunggulan atau Ngarempug Nutu (menumbuk padi bersama) biasana aya dina acara Ngaleunggeuh. B\u00e9dana lamun dina Tutunggulan, par\u00e9 ngan saukur \"Tamba Kadengda\" (saukur syarat),tapi dina seni Ngaleunggeuh, par\u00e9 anu dipak\u00e9 dina tutunggulan dijadikeun bekel acara hajatan atawa salametan \u00e9ta sorangan. Masarakat nalika ngad\u00e9ng\u00e9 tutunggulan langsung surti y\u00e9n dina waktu anu teu lila deui aya nu r\u00e9k hajat. Sabada ngad\u00e9ng\u00e9 sora tutunggulan maran\u00e9hna nataharkeun bahan-bahan anu r\u00e9k dibikeun ka nu r\u00e9k hajat. Nalika dua atawa tilu po\u00e9 sam\u00e9m\u00e9hna \u00e9ta bahan-bahan anu geus ditatahrkeun di anterkeun ka nu r\u00e9k hajat.Biasana geus mangrupa kadaharan jadi kayaning Opak, Rangginang, Wajit, bungbuahan kayaning cau aya og\u00e9 anu nganteuran b\u00e9as."}
{"id": "33818", "revid": "11449", "url": "https://su.wikipedia.org/wiki?curid=33818", "title": "Hihid", "text": "Hihid nya\u00e9ta alat keur ngageberan sangu nalika diakeul.Hihid t\u00e9h ngaran parabot di pawon anu dijieunna tina anyaman awi anu dianyam salah sahiji sisina dib\u00e9r\u00e9 gagang atawa panyekelan tina awi . Lian ti dipak\u00e9 keur ngageberan waktu ngakeul, hihid og\u00e9 sering dipak\u00e9 pikeun ngageberan areng nalika meuleum kadaharan kayaning sat\u00e9, jagong, jeung sajabana . Hihid t\u00e9h parabot anu wangunna pasagi sarta aya gagangan kawas band\u00e9ra."}
{"id": "33819", "revid": "15233", "url": "https://su.wikipedia.org/wiki?curid=33819", "title": "Iket", "text": "Iket dijieunna tina ka\u00e9n batik atawa ka\u00e9n polos, ged\u00e9na 1 m2. Ka\u00e9n satengah meter disebut satengah iket(dibeulah sacara diagonal), biasa disebut \"totopong\". Motif anu biasa dipak\u00e9 pikeun iket nya\u00e9ta \"sida mukti\", \"manyingnyong\", \"batik kumeli\", \"batik kangkung\", \"katuncar mawur\", \"kawung \u00e9c\u00e9\", \"kalangkang ayakan\", \"seumat karuhun\", \"porod eurih\", \"giringsing\", jsb.\nKa\u00e9n polos anu dipak\u00e9 pikeun iket nya\u00e9ta ka\u00e9n bodas anu biasa dipak\u00e9 Puun di Banten, ka\u00e9n biru kolot, sarta warna coklat salaku lambang kabasajanan . Ayeuna geus jarang pisan anu mak\u00e9 iket iwal di kampung. Di kota ngan saukur dipak\u00e9 dina acara-acara anu tangtu jeung dina pam\u00e9ntasan calung, r\u00e9og atawa og\u00e9l. Dina basa Sunda aya babasan \"caringcing pageuh kancing, saringset pageuh iket\".\nIket nya\u00e9ta ngaran papak\u00e9an lalaki dina batik atawa baheula mah wulung atawa bodas warnana pikeun dibudeurkeun kana sirah nutupan buuk.\nPungsi Iket.\nA. Pungsi Praktis.\nDi masarakat, salian miboga pungsi keur nutup rambut iket og\u00e9 dipak\u00e9 keur nutupan mastaka, kitu og\u00e9 mibaga pungsi pikeun pakarang pikeun ngajaga diri nalika aya tarajangan ngadadak. Lian ti \u00e9ta pungsina pikeun pakakas atawa parabot pikeun nyimpen jeung mawa banda.\nB. Pungsi Estetis.\nSalian pikeun nutupan jeung mayungan bag\u00e9an mastaka, iket og\u00e9 bisa dipak\u00e9 pikan m\u00e9r\u00e9 ka\u00e9ndahan dina papak\u00e9an lalaki jeun jadi bag\u00e9an kalengkepan papak\u00e9an anu mantes keur lalaki.\nC. Pungsi Simbolis.\nAya sababaraha jinis rupa iket anu ukur dipak\u00e9 ku jalma tangtu/teu saman\u00e9a, ilaharna dina hiji kasempetan atawa acara. Kawas iket anu mak\u00e9 ragam hias tritik keur budak sunatan, iket dina motif hias aksara Arab anu dipak\u00e9 ku santri jeung jinis iket lianna anu dipak\u00e9 numutkeun status atawa kapentingan tangtu anu mak\u00e9na. Biasana di lembur adat aya sababaraha rupa iket anu ukur dipak\u00e9 ku sesepuh dina hiji acara adat.\nRupa-rupa Iket.\nRupa-rupa iket di antarana:"}
{"id": "33820", "revid": "11449", "url": "https://su.wikipedia.org/wiki?curid=33820", "title": "Goong", "text": "Goong nya\u00e9ta salah sahiji waditra takol dina perangkat gamelan p\u00e9log, sal\u00e9ndro atawa degung. Pungsi goong nya\u00e9ta minangka panutup nada. Ngaran goong mangrupa hasil tina sora \u00e9ta waditra sorangan, lamun ditakol sorana Gong. Goong miboga bentuk nu pangged\u00e9na lamun dibandingkeun jeung waditra s\u00e9j\u00e9n saperti bonang jeung jeung long. Goong miboga sababaraha bentuk di antarana: goong gantung, goong buyung, goong tiup, goong bend\u00e9, jst\u00e9\nBahan jeung Rancang Wangun.\nGoong gantung.\nGoong gantung miboga bentuk buleud, miboga penclon anu dijieun tina logam beusi atawa perunggu. Ukuran diam\u00e9t\u00e9rna 90\u2013105\u00a0cm. Penclonna miboga diam\u00e9t\u00e9r 7\u201310\u00a0cm. Papasingan bagian goong di antarana: \"Raray goong\" nya\u00e9ta bagian sakuriling penclon; \"Manis raray\" nya\u00e9ta bagian sakuriling raray; \"taktak\" nya\u00e9ta bagian sakuriling manis raray; awak nya\u00e9ta awak goong anu ukuranna 8\u201312\u00a0cm; nu terahir nya\u00e9ta \"lalamb\u00e9\" mangrupa bagian goong nu handap.\nGoong Buyung.\nGoong buyung nya\u00e9ta goong anu dijieun tina perunggu atawa beusi, bentukna mangrupa wilahan anu dibagian tengahna miboga penclon. Disebut goong buyung sot\u00e9h lantaran resonator/ gema sorana dijieun tina buyung atawa gentong wadah cai. Kaayeunakeun r\u00e9sonator goongna sok dijieun tina kai. Di Da\u00e9rah Karawang atawa Bekasi goong buyung disebut Goong Angkog.\nGoong Tiup.\nGoong tiup nya\u00e9ta goong anu dijieun tina awi gombong, diam\u00e9nkeun ku cara ditiup. Pungsina bisa jadi goong ged\u00e9 jeung goong leutik (kempul). Ged\u00e9-leutikna sora gumantung kana cara ng\u00e9s\u00e9r jeung ngatur panyocok nu aya dina awi.\nRagam Hias.\nIlaharna goong gantung anu boga ragam hias mah. Ragam Hiasna og\u00e9 ngan aya dina kakanco (paragi ngagantungkeun goong) wungkul, dianatarana: oray naga mangrupa simbul bujangga; Lauk mas mangrupa simbul kamakmuran; Kalamakara/Raksasa mangrupa simbul Katabahan jeung kakuatan pikeun nyingkahan sabangsaning iblis.\nCara Nabeuh.\nHampir sakab\u00e9h jenis goong dima\u00e9nkeun ku cara ditabeuh mak\u00e9 panakol husus. Ngan sok b\u00e9da-b\u00e9da posisi nakolna, misal goong gantung mah ditakol ka arah gigir, ari goong buyung mah ditakol ka arah handap kawas nakol jeung long. Alat panakolna buleud, dibungkus ku ka\u00e9n manglapis-lapis, dicekel ku leungeun katuhu, ditakolkeun ka penclonna. Goong leutik (kempul) jeung goong buyung mah kudu dit\u00e9ngk\u00e9p maenkeunana, ngarah sorana teu panjang teuing."}
{"id": "33821", "revid": "16739", "url": "https://su.wikipedia.org/wiki?curid=33821", "title": "Gending Sriwijaya", "text": "Gending Sriwijaya mangrupa lagu jeung tari tradisional masarakat Kota Palembang, Sumatera Selatan. Melodi lagu Gending Sriwijaya ditabeuh keur mirig Tari Gending Sriwijaya. Boh lagu atawa tarian ieu ngagambarkeun kaluhungan budaya, kajayaan, jeung kaagungan kamaharajaan Karajaan Sriwijaya anu kungsi digjaya ngahijikeun wilayah kulon Nusantara.\nRumpaka Lagu Gending Sriwijaya.\n\"Di kala ku merindukan keluhuran dahulu kala \n\"Kutembangkan nyanyian lagu Gending Sriwijaya\n\"Dalam seni kunikmati lagi zaman bahagia\n\"Kuciptakan kembali dari kandungan Sang Maha Kala\n\"Sriwijaya dengan Asrama Agung Sang Maha Guru\n\"Tutur sabda Dharmapala Sakyakhirti Dharmakhirti\n\"Berkumandang dari puncaknya Seguntang Maha Meru\n\"Menaburkan tuntunan suci Gautama Buddha sakti.\n\"Borobudur candi pusaka zaman Sriwijaya\n\"Saksi luhur berdiri teguh kokoh sepanjang masa\n\"Memahsyurkan Indonesia di tengah Asia\n\"Melambangkan k\u00e9agungan sejarah Nusa dan Bangsa\n\"Taman Sari beserta emas perak Sri Ksetra\n\"Dengarkanlah bualan bagai di Surga Indralaya\n\"Taman puji turunan Maharaja Syailendra\n\"Mendengarkan irama lagu Gending Sriwijaya.\"\nTari Gending Sriwijaya.\nTarian ieu dipintonkeun keur mapag s\u00e9mah istim\u00e9wa nu datang ka daerah \u00e9ta, saperti pr\u00e9sid\u00e9n, menteri kabinet, prsid\u00e9n ti nagara tatangga, duta-duta besar atawa anu dianggep satingkat jeung \u00e9ta. Biasana pangibing jumlahna 13 jalma.\nKeur mapag tamu agung ieu dipintonkeun tarian tradisional salah sahijina nya\u00e9ta Gending Sriwijaya, tarian ieu asalna ti mangsa kajayaan kamaharajaan Karajaan Sriwijaya di dayeuh Pal\u00e9mbang anu nempokeun sikep tuan rumah anu ramah, gumbira, sarta bagja, tulus ka s\u00e9mah anu istim\u00e9wa \u00e9ta.\nTarian Gending Sriwijaya dipintonkeun ku salapan urang pangibing ngora sarta gareulis anu mak\u00e9 busana adat \"Aesan ged\u00e9\", \"Selendang Mantri\", \"paksangkong\", \"Dodot\" jeung \"Tanggai\". Aranjeunna mangrupa pangibing inti anu dikawal ku pangibing s\u00e9j\u00e9n mawa payung sarta tumbak. Sedengkeun ditukangna aya nu ngawih Gending Sriwijaya. Namung ayeuna peran nu ngawih sarta musik pamirigna geus diganti ku nu leuwih mod\u00e9rn saperti mp3 atawa \"tape recorder\". Di wangun aslina musik pamirig ieu kawengku ku gamelan jeung goong. sedeng peran pangawal sok dileungitkeun, utamana lamun tarian ieu dipintonkeun dina gedung atawa panggung jero rohangan. Pangibing panghareupna mawa \"tepak\" salaku \"sekapur sirih\" keur disembahkeun ka s\u00e9mah istim\u00e9wa anu datang, diiring ku dua pangibing anu mawa \"pridon\" anu dijieun tina kuningan. \"Sekapur Sirih\" ieu nurutkeun aslina ngan dilakukeun ku putri raja, sultan, atawa bangsawan. nu mawa pridon biasana nya\u00e9ta babaturan deukeut atawa inang pangasuh putri."}
{"id": "33822", "revid": "15233", "url": "https://su.wikipedia.org/wiki?curid=33822", "title": "Prasasti Telaga Batu", "text": "Prasasti Telaga Batu kapanggih di daerah Sabokingking, Kel. 3 Ilir, Kec. Ilir Timur II, Kota Palembang, Sumatra Selatan, di taun 1950-an. Prasasti ieu kiwari disimpen di mus\u00e9um Nasional kalawan No. D.155. Di wewengkon prasasti \u00e9ta di taun-taun sateuacanna kapanggih leuwih ti 30 siki Prasasti Siddhayatra. Babarengan jeung Prasasti Telaga Batu, prasasti-prasasti \u00e9ta kiwari aya di mus\u00e9um Nasional, Jakarta.\nPrasasti Telaga Batu dipahat dina hiji watu andesit anu geus dibentuk sakumaha hiji prasasti anu ukuran luhurna 118 cm sarta lebarna 148 cm. di bag\u00e9an luhurna aya hiasan tujuh hulu naga, jeung di bag\u00e9an tengahna aya jiga pancuran tempat ngalirkeun cai. Prasasti ieu ditulis dina aksara Pallawa kalawan ngagunakeun basa Melayu Kuno.\nTransliterasi Prasasti.\nTulisan anu dipahat di prasasti rada panjang, namung sacara gurat badag eusina ngeunaan kutukan saha wa\u00e9 anu ngalakukeun kajahatan di kadatuan Sriwijaya sarta teu taat ka par\u00e9ntah d\u0101tu. Casparis nyawang y\u00e9n jalma-jalma anu disebatkeun dina prasasti ieu mangrupa jalma anu kategorina bahaya sarta boga potensi keur ngalawan ka kadatuan Sriwijaya nepi ka perlu disumpah.\nDisebutkeun jalmana nya\u00e9ta mimiti putra raja (\"r\u0101japutra\"), menteri (\"kum\u0101r\u0101m\u0101tya\"), bupati (\"bh\u016bpati\"), panglima (\"sen\u0101pati\"), Tokoh lokal(\"n\u0101yaka\"), bangsawan (\"pratyaya\"), raja bawahan (\"h\u0101ji pratyaya\"), hakim (\"dandanayaka\"), Pupuhu buruh (\"tuh\u0101 an vatak\" = \"vuruh\"), Pangawas pagaw\u00e9 rendah (\"addhy\u0101ksi n\u012bjavarna\"), ahli sanjata (\"v\u0101s\u012bkarana\"), tangtara (\"c\u0101tabhata\"), pajabat pengelola (\"adhikarana\"), karyawan toko (\"k\u0101yastha\"), pangrajin (\"sth\u0101paka\"), kapt\u00e9n kapal (\"puh\u0101vam\"), padagang (\"vaniy\u0101ga\"), palayan raja (\"mars\u012b h\u0101ji\"), jeung budak raja (\"hulun h\u0101ji\").\nPrasasti ieu salah sahiji prasasti kutukan anu panglengkepna dina nyantumkeun ngaran-ngaran pajabat pamar\u00e9ntahan. sababaraha sajarahwan nganggep ayana prasasti ieu, diyakinan puseur Sriwijaya \u00e9ta aya di Palembang sarta pajabat-pajabat anu disumpah \u00e9ta tangtuna aya di puseur dayeuh karajaan. Soekmono nyawang dumasar prasasti ieu teu mungkin Sriwijaya aya di palembang ku sabab ayana katerangan anceman kutukan ka saha wa\u00e9 anu doraka ka kadatuan, jeung ngajukeun usulan Minanga saperti dina Prasasti Kedukan Bukit anu diasumsikeun aya di Candi Muara Takus salaku puseur dayeuh Sriwijaya."}
{"id": "33823", "revid": "4033", "url": "https://su.wikipedia.org/wiki?curid=33823", "title": "Kandaga Kecap", "text": "Kandaga kecap nya\u00e9ta kumpulan sakumna kecap anu dipikaharti ku jalma pamak\u00e9 hiji basa atawa sakumna kekecapan anu kamungkinan baris dipak\u00e9 ku \u00e9ta jalma pikeun nyusun kaliwan anyar. Kabeungharan kandaga kecap hiji jalma kalawan umum dianggap mangrupa gambaran tina intelej\u00e9nitas atawa tingkat pangaweruhna. Alatan kitu r\u00e9a ujian standar, saperti \"Scholastic Aptitude Test (SAT)\", anu m\u00e9r\u00e9 patal\u00e9kan pikeun nguji kandaga kecap.\nNambahanana kadaga kecap pikeun hiji jalma kalawan umum dianggap mangrupa bagian anu penting boh tina pros\u00e9s diajar hiji basa boh kamekaran kamampuh hiji jalma dina hij basa anu geus dikawasa. Murid sakola mindeng diajarkeun kekecapan anyar minangka bagian tina mata pelajaran nu tangtu jeung r\u00e9a og\u00e9 jelema sawawa anu nganggap y\u00e9n pangwangunan kandaga kecap minangka hij kagiatan anu narik jeung \u00e9dukatif. \nNumutkeun Harimurti Kridalaksana, kandaga kecap (kosakata) t\u00e9h nya\u00e9ta (1) kompon\u00e9n basa anu muat kalawan informatif ngeunaan harti jeung dipak\u00e9na kecap dina basa; (2) kabeungharan kecap anu dipibanda saurang panyatur, panuls atawa hiji basa; jeung (3) daptar kecap anu disusun siga kamus, tapi mak\u00e9 pedaran anu singget jeung praktis. "}
{"id": "33825", "revid": "15233", "url": "https://su.wikipedia.org/wiki?curid=33825", "title": "Prasasti Kedukan Bukit", "text": " \n[[Gambar:YunnanPalembang.jpg|thumb|right|Teori Proto-Melayu anu dirojong ku Robert von Heine-Geldern, Johan Hendrik Caspar Kern, JR. Foster, James Richardson Logan, Slamet Muljana jeung Asmah Haji Omar.]\nPrasasti Kedukan Bukit kapanggih ku M. Batenburg dina tanggal [[29 Nop\u00e9mber]] [[1920]] di Kampung Kedukan Bukit, Kelurahan 35 Ilir, Kota [[Pal\u00e9mbang]], [[Sumatra Selatan]], di sisi walungan Tatang anu ngalir ka walungan Musi. [[Prasasti]] ieu wangunna watu leutik ukuran 45 \u00d7 80 cm, ditulis dina [[aksara Pallawa]], ngagunakeun Basa Melayu Kuna. [[Prasasti]] ieu kiwari disimpen di [[Museum Nasional Indon\u00e9sia]] kalawan nomor D.146.\nTeks [[Prasasti]].\nKaterangan.\nDina baris ka-8 aya unsur pananggalan. Tapi dina bag\u00e9an ahir unsur pananggalan dina prasasti ieu geus leungit. Kuduna bag\u00e9an ieu dieusi ku ngaran bulan. Dumasar data ti fragmen D.161 anu kapanggih di [[Prasasti Telaga Batu]], Johannes Gijsbertus de Casparis (1956:11-15) jeung Boechari (1993: A1-1-4) ngeusina kalawan ngaran bulan \u0100s\u0101da. ku kituna, lengkep pananggalan prasasti \u00e9ta, nya\u00e9ta po\u00e9 kalima paro-terang bulan \u0100s\u0101da anu kabeneran tanggal 16 Juni 682 Masehi.\nNurutkeun George C\u0153d\u00e9s, siddhayatra artina sarupa \"ramuan suci\" \"potion magique\". Ngan kecap ieu bisa ditarjamahkeun lain, nya\u00e9ta nurutkeun kamus Jawa Kuna Zoetmulder (1995): \u201csukses dina lalampahan\". kalawan ieu kalimah di luhur ieu bisa dirobah: \"Sri Baginda na\u00e9k parahu keur ngalakukeun serangan, sukses dina lalampahan.\"\nTi prasasti Kedukan Bukit, kapanggih data-data saperti kieu:\nSalajengna kecap \"Minanga\" anu aya dina prasasti ieu masih jadi padungdengan ahli sajarah. Aya anu nyawang y\u00e9n Dapunta Hyang angkat ti Minanga jeung naklukeun kawasan tempat kapanggihna prasasti ieu. Aya og\u00e9 nu nyawang Minanga teu sarua jeung Malayu, dua kawasan \u00e9ta ditaklukeun ku Dapunta Hyang, Panaklukan Malayu kajadian sateuacan naklukeun Minanga kalawan nganggap eusi prasasti ieu nyaritakeun panaklukan Minanga. Salajenngna aya og\u00e9 nu nyawang Minanga ngarobah jadi Binanga, hiiji kawasan anu aya di hilir Sungai Barumun (Provinsi [[Sumatera Utara]] kiwari).\nTempo Og\u00e9.\n[[Kategori:Karajaan Sriwijaya|Kedukan Bukit]]\n[[Kategori:Prasasti|Kedukan Bukit]]"}
{"id": "33826", "revid": "5624", "url": "https://su.wikipedia.org/wiki?curid=33826", "title": "Seni Pintonan", "text": "Seni pintonan (\u1b9e\u1ba8\u1b94\u1ba4 \u1b95\u1ba4\u1b94\u1baa\u1b92\u1ba7\u1b94\u1b94\u1baa) (basa Inggris: \"performance art\") nya\u00e9ta salah sahiji cabang seni anu tujuanana pikeun mintonkeun, magelarkeun jeung nunjukkeun hiji wangun kasenian.\nSchecner (1988: 30) n\u00e9t\u00e9lakeun y\u00e9n pintonan nya\u00e9ta hiji aktifitas anu dilakukeun ku individu atawa kelompok di hareupeun kelompok \u00e9ta sorangan atawa kelompok s\u00e9j\u00e9nna. Kalawan napak kana harti pintonan \u00e9ta, t\u00e9t\u00e9la y\u00e9n pintonan t\u00e9h kudu bisa ditingali jeung dirasa kalawan ni\u2019mat boh pikeun paminton boh pikeun panongtonna. Upama kecap pintonan ditambahan kecap seni di hareupeunana, mangka ngandung harti \u201cpintonan anu boga aj\u00e9n seni\u201d, kayaning tari, musik, drama jrrd.\nAnu digelarkeun minangka pintonan hareupeun panongton.\nDina seni pintonan t\u00e9h sakurang-kurangna aya tilu unsur anu jadi dadasarna nya\u00e9ta ayana karya seni, tempat pintonan, jeung panongtong (apr\u00e9siator)."}
{"id": "33827", "revid": "25926", "url": "https://su.wikipedia.org/wiki?curid=33827", "title": "Cab\u00e9", "text": "cab\u00e9 rawit nya\u00e9ta buahna anu leutik asalna tina kulawarga \"Solanaceae\" sarta mibanda rasana lada pisan. Buahna anu warna h\u00e9jo nalika ngora k\u00e9n\u00e9h jeung lamun rada kolot warnana jadi beureum. Tutuwuhan ieu jangkungna 1 \u2013 2.5 m\u00e9ter. Sakumaha cab\u00e9 beureum, kembang cab\u00e9 bentukna jiga tarump\u00e9t leutik jeung umumna warna bodas. Aya tilu jinis cab\u00e9 rawit nya\u00e9ta c\u00e9ng\u00e9k leutik, buahna leutik jeung warna h\u00e9jo, tuluy c\u00e9ng\u00e9k domba atawa c\u00e9ng\u00e9k bodas, buahna anu rada ged\u00e9 dibanding c\u00e9ng\u00e9k, warnana bodas lamun ngora k\u00e9n\u00e9h sedengkeun mun geus kolot warnana jadi semu kon\u00e9ng kabodas-bodasan jeung nu terahir nya\u00e9ta ceplik buahna ged\u00e9, h\u00e9jo nalika ngora kolotna warna beureum euceuy.\nSajarah.\nSajarah cab\u00e9 aya patalina jeung kapanggihna benua Amerika ku Christopher Colombus dina taun 1492. S\u00e9k\u00e9 s\u00e9l\u00e9r Indian anu jadi pribumina geus ngamangpaatkeun cab\u00e9 ti taun 5.000 SM. Colombus mawa \u00e9ta cab\u00e9 ka \u00c9ropa pikeun ol\u00e9h-ol\u00e9h. Dina sapanjang mangsa satengah abad, cab\u00e9 geus sumebar nepi ka Afrika, India, W\u00e9tan Tengah, Balkan, Tiongkok, Asia jeung Indon\u00e9sia. Kajadian \u00e9ta t\u00e9h aya patalina jeung saudagar Portugis.\nTi mimiti geus diwanohkeun \u00e9ta cab\u00e9, urang Indian mekarkeun tilu subspesies cab\u00e9 dina waktu satengah abad. Sedengkeun di Amerika mekarkeun opat subspesies salima 6.500 taun.\nKandungan.\nC\u00e9ng\u00e9k mibanda kandungan kapssaisin, kapsantin, karotenoid, alkaloid, atsiri, resin, uap minyak, sarta provitamin A jeung vitamin C anu loba dibandingkeun jeruk. Kandungan vitamin A dina cab\u00e9 leuwih loba ti batan wortel. Loba kandungan zat antioksidan (kayaning vitamin C jeung b\u00e9takarot\u00e9n), bisa dipak\u00e9 pikeun nungkulan infertilitas, jeung afrodisiak."}
{"id": "33828", "revid": "25926", "url": "https://su.wikipedia.org/wiki?curid=33828", "title": "Seminar", "text": "Seminar (\u1b9e\u1ba8\u1b99\u1ba4\u1b94\u1b81 )umumna mangrupa hiji wangun pangajaran akademis, boh di hiji universitas boh nu dibikeun ku hiji organisasi kom\u00e9rsial atawa prof\u00e9sional. Kecap 'seminar' asalna tina kecap basa Lat\u00e9n \"seminarium\", anu hartina \u2018\u2019taneuh pikeu melak binih\u2019\u2019.\nHiji kagiatan seminar biasana mibanda fokus kana hiji topk nu husus jeung anu haladir bisa milu partisipasi kalawan aktif. Seminar mindeng dilaksanakeun ngaliwatan hiji dialog jeung saurang moderator seminar, atawa ku cara nepikeun hiji pr\u00e9sentasi hasil panalungtikan dina wangun anu leuwih formal. Biasana para pamilon t\u00e9h lain saurang nu anyar dina topik anu didiskusikeun. Sistem seminar boga gagasan anu leuwih ngaraketkeun pamilon kana topik anu dipedar. Dina sababarhaa seminar og\u00e9 sok dilakukeun kagiatan tanya-jawab jeung debat. Seminar mibanda sifat anu leuwih informal dibandingkeun sistem kuliah di kelas dina hiji pangajaran akademis.\nDi sababaraha universitas \u00c9ropa, hiji seminar t\u00e9h bisa ngandung harti kelas kuliah anu ged\u00e9, hususna nalika dibawakeun ku ahli anu kamashur. Rohangan seminar anu nyumponan nya\u00e9ta hiji rohangan anu ngamungkinkeun interaksi aktif sakumna pamilon seminar."}
{"id": "33829", "revid": "3874", "url": "https://su.wikipedia.org/wiki?curid=33829", "title": "\u0400nzim", "text": ""}
{"id": "33830", "revid": "15233", "url": "https://su.wikipedia.org/wiki?curid=33830", "title": "Psikolinguistik", "text": "Psikolinguistik (\u1b95\u1baa\u1b9e\u1ba4\u1b8a\u1ba7\u1b9c\u1ba4\u1b8d\u1ba5\u1b84\u1b9e\u1baa\u1b92\u1ba4\u1b8a\u1baa) nya\u00e9ta gabungan tina dua kecap 'psikologi' jeung 'linguistik'.\nPsikolinguistik nya\u00e9ta salah sahiji cabang ka\u00e9lmuan kabasaan anu ngulik jeung nalungtik faktor-faktor psikologis jeung neurobiologis anu ngamungkinkeun manusa meunang, mak\u00e9 jeung maham kana hiji basa. Awalna mah kajian psikolinguistik t\u00e9h sifatna leuwih filosofis, sabab can r\u00e9a pamahaman kana fungsi uteuk manusa. Kiwari geus aya panalungitkan mod\u00e9rn anu mak\u00e9 m\u00e9tode biologi, neurologi, \u00e9lmu kognitif, jeung t\u00e9ori informasi pikeun nalungtik jeung ngulik cara gaw\u00e9 uteuk mausa dina ngolah basa.\nMimitina mah istilah anu dipak\u00e9 pikeun psikolinguistik t\u00e9h nya\u00e9ta \"linguistic psychology\" (psikologi linguistik) jeung aya og\u00e9 anu nyebutkeun minangka \"psychology of language\" (psikologi basa). \nTuluy minangka hasil gawe bareng anu leuwih sistematis, mangka lahir hiji kaelmuan anyar anu saterusna disebut minangka psikolinguistik (psycholinguistic).\nPsikolinguistik ngawengku pros\u00e9s kognitif anu bisa ngahasilkeun kalimah anu boga harti jeung bener sacara tata basa tina kandaga kecap jeung struktur tata basa, kaasup og\u00e9 pros\u00e9s anu ngabalukarkeun bisa dipahamna ungkapan, kecap, tulisan, jsb.\nWilayah Kajian.\nPsikolinguistik sifatna interdisiplin\u00e9r jeung ditalungtik ku ahli dina rupa-rupa widang, kayaning psikologi, \u00e9lmu kognitif, jeung linguistik. Aya sababaraha sub divisi dina psikolinguistik anu dumasar kana kompon\u00e9n-komponanu ngawangun basa manusa."}
{"id": "33831", "revid": "25926", "url": "https://su.wikipedia.org/wiki?curid=33831", "title": "Rumah Sakit Tk. II Dustira", "text": "Rumah Sakit Dustira nya\u00e9ta rumah sakit anu aya di kota Cimahi pasna di Jalan Jalan Dr Dustira No 1 Cimahi. RS Dustira dibangun taun 1887 anu ngaran mimitina nya\u00e9ta \"Milifaire Hospital\"dijadikeun rumah sakit militer (Militare Hospital) dina masa penjajahan Hindia-Belanda . Dina jaman pendudukan Jepang 1942-1945, rumah sakit ieu dipergunakeun jadi tempat perawatan tawanan tentara Belanda tur parawatan tentara Jepang .Terus dina taun 1945-1947 dikuasai deui ku NICA. dina pas parayaan po\u00e9 milangkala \"territorium III/Siliwangi\" anu ka-10, dina taun 1956 digenti ngaran jadi Rumah Sakit Dustira dicandak ti ngaran Mayor Dokter \"Dustira Prawiraamidjaya\", saurang Dokter kalahiran Tasikmalaya 25 Juli 1919. Kolonel Kawilarang netepkeun ngaran rumah sakit ieu ku ngaran Rumah Sakit Dustira. Hal \u00e9ta dilakukeun salaku wujud panghargaan ka jasa-jasa \"Mayor dr. Dustira Prawiraamidjaya\" anu tos nunjukkeun itikad sarta patriotismena dina mantuan para pajuang di medan peperangan tur m\u00e9r\u00e9 pertolongan pikeun para korban peperangan, utamana pikeun wilayah atawa front Padalarang . Kiwari rumah sakit ieu jadi kebanggaan prajurit di wilayah Kodam III/Siliwangi tur jadi rumah sakit rujukan paling luhur ku sabab bisa ngupayakeun pelayanan kesehatan kuratif sarta rehabilitatif anu terpadu kalayan palaksanaan kagiatan kesehatan promotif dan preventif.nepaka kiwari , fungsi ti Rumah Sakit Dustira nya\u00e9ta jadi rumah sakit.\nFasilitas di Rumah Sakit Tk. II Dustira.\nfasilitas di rumah sakit ieu lumayan cuku lengkap mulai ti ruang \"unit gawat darurat\" (UGD)anu muka 24 jam,rawat jalan,rawat inap,ruang \"intensif care unit\" (ICU),instalasi pendidikan sarta kedokteran kehakiman dan forensik..\nPalayanan Rawat Jalan.\nRumah Sakit Tk. II Dustira Cimahi ngabogaan 23 Poliklinik palayanan rawat jalan jeung 4 Poliklinik pangrojong.\nInstalasi Gawat Darurat.\nInstalasi Gawat Darurat (IGD) ngabogaan palayanan 24 jam jeung doktor jaga, paramedis profesional sarta didukung ku doktor spesialis. Sasabaraha fasilitas di IGD:\nMedical Check Up.\nMedical Check Up Rumah Sakit Dustira ngalayanan:"}
{"id": "33832", "revid": "25926", "url": "https://su.wikipedia.org/wiki?curid=33832", "title": "Latvia", "text": "R\u00e9publik Latvia (basa Latvia: Latvijas R\u00e9publika) mangrupa hiji nagara di \u00c9ropa Kal\u00e9r nu ibu kotana Riga. Latvia miboga wates darat kalawan dua nagara Baltik, \u00c9stonia di kal\u00e9r jeung Lituania di kidul, sarta kalawan Rusia jeung Belarus di w\u00e9tan. Latvia og\u00e9 miboga wates laut jeung Sw\u00e9dia. Nagara ieu ngagabung ka Uni \u00c9ropa dina 1 M\u00e9i 2004 jeung ka NATO dina 29 Maret 2004.\nG\u00e9ografi.\nLatvia miboga raloba leuweung jeung leuwih ti 12.000 walungan leutik sarta 3000 dano. Kalobaannnana mangrupa dataran handap nu subur kalawan papasiran di w\u00e9tan. Titik pangluhurna nya\u00e9ta Gaizi\u0146kalns nu nepi ka 311,6 m. Iklim di Latvia t\u00e9h iklim maritim jeung sedeng.\nDi bagian kulon-kal\u00e9r, aya bagian Laut Baltik aya Teluk Riga. Dina sapanjang basisirna aya sababaraha kota kawas Riga, Daugavpils, jeung Liep\u0101ja.\nPolitik.\nParlem\u00e9n Latvia, Saeima, mangrupa hiji parlem\u00e9n unikameral kalawan 100 anggota nu dipilih langsung saban opat taun. Pr\u00e9sid\u00e9n dipilih ku Saeima dina pamilihan nu b\u00e9da saban opat taun. Teras, pr\u00e9sid\u00e9n bakal nunjuk hiji perdana menteri. Perdana menteri jeung kabin\u00e9tna ngawangun badan \u00e9ksekutif pamar\u00e9ntah kalawan sarat kedah ditarima ku Saeima.\nDina 20 S\u00e9pt\u00e9mber 2003, dilaksanakeun hiji r\u00e9fer\u00e9ndum nasional pikeuun nangtukeun asup heunteuna Latvia ka Uni \u00c9ropa. Hasilna, 66,9% milih pikeun ngagabung ka Uni \u00c9ropa. Latvia minangka anggota pinuh dina 1 M\u00e9i 2004. Latvia geus minangka anggota NATO ti 29 Maret 2004.\nBabagian Administratif.\nLatvia dibagi kana 26 distrik (\"rajoni\") jeung 7 kota (\"lielpils\u0113tas\").\nD\u00e9mografi.\nTi raloba abad nu baheula, padumuk Latvia geus kawangun ti raloba \u00e9tnis sanajan di abad ka-20 aya perobihan nu lumayan dramatis, disababkeun ku Perang Dunya I jeung II, r\u00e9patriasi urang J\u00e9rman Baltik, Holocaust, jeung panjajahan ku Uni Sovi\u00e9t.\nS\u00e9nsus nu kahiji di taun 1897 nerangkeun y\u00e9n 68,3% ti 1,93 yuta padumuk Latvia asalna ti bangsa Latvia, 12% ti Rusia, 7,4% Yahudi, 6,2% J\u00e9rman, jeung 3,4% ti Polandia. S\u00e9sana diwangun ti rupa-rupa kabangsaan nu s\u00e9j\u00e9n.\nBasa.\nBasa resmi Latvia nya\u00e9ta basa Latvia nu kaasup ka kumpulan basa Baltik dina rumpun basa Indo-\u00c9ropa. Basa Rusia mangrupa basa minoritas nu paling ngalega, raloba padumukna nu san\u00e9s bangsa Rusia tiasa ngaharti basa \u00e9ta.\nAgama.\nPadumuk Latvia kalobaannana pangagem agama Kristen. Kumpulan pangged\u00e9na nya\u00e9ta Luteran, diteraskeun ku Katolik Roma jeung Gar\u00e9ja Ortodoks. Aya og\u00e9 agama nu asalna tina mitologi di wanci pra-Kristen, Dievturi. Salian ti \u00e9ta, aya og\u00e9 minoritas kaom Yahudi."}
{"id": "33834", "revid": "11449", "url": "https://su.wikipedia.org/wiki?curid=33834", "title": "Coklat", "text": "Coklat asalna tina siki tangkal coklat/ kakao. Mangrupa ngaran tangkal nu diarah buahna. Buah coklat bangunna lonjong saperti buah gedang, ged\u00e9na sedeng saged\u00e9 bitis, dieusi siki pirang-pirang saged\u00e9-ged\u00e9 kal\u00e9ci jeung tiap siki dibulen ku leuleueur lamun geus kolot. Sikina saenggeusna dipiceun leuleueurna dipo\u00e9. Geus garing ku pabrik digiling nepi ka jadi tipung nu lembut pisan anu engk\u00e9na pacampur jeung minyakna. Nu di arah nya\u00e9ta tipung anu nambleg di luhurna.\nSiki coklat nu geus dikokolakeun ku pabrik, biasana dijieun kadaharan anu dikolomoh atawa dijieun saperti kopi tinyuheun. Cisoklat mangrupa sebutan keur tipung coklat nu ditinyuh mak\u00e9 gula jeung susu inumeun. Cisoklat warnana beureum kolot jeung nurutkeun pamanggih ahlina cisoklat ngandung 20% bobodas endog.\nPikeun penduduk pituin di daratan rendah tropis di Am\u00e9rika, tangkal coklat geus dipelak sarta dikokolakeun salila waktu 3000 taun sakumaha di Am\u00e9rika Selatan sarta Mexico. Penduduk Maeso, Am\u00e9rika og\u00e9 nyieun rupa-rupa coklat, kaasup penduduk Maya sarta Aztecs. Di ditu coklat dipikawanoh kalayan ngaran \u201cXOCOLATL\u201d nya\u00e9ta hiji kecap ti bangsaNahuatl anu disebut og\u00e9 \u201cbitter water\u201d (hiji m\u00e9rek bir nu aya di Inggris), hartina cai anu ngandung sajenis alkohol.\nSiki buah coklat nu ngandung alkohol kadar luhur difermentasikeun pikeun nyieun sarupaning tipung. Produk anu dihasilkeun \u00e9ta disebut coklat. Coklat dikonsumsi saban po\u00e9, kalayan kombinasi eusi coklat asli, lemak, mentega, sarta gula. Coklat jadi salah sahiji kadaharan pangpopul\u00e9rna di dunya. Coklat dijieun sarta dibungkus jeung kertas timah dina sagala rupa wangun anu b\u00e9da. ku sabab coklat pohara nikmat dikonsumsi dina sagala rupa wangun, dijieun og\u00e9 produk inuman susu coklat.\nCoklat ngandung alkaloid, nya\u00e9ta \"theobromine\" sarta \"phenethylamine\", anu miboga \u00e9f\u00e9k psikologis dina awak. Sajaba ti \u00e9ta og\u00e9 pohara nyambung kalayan otak dina level \"serotonin\". Numutkeun para ilmuwan, coklat lamun dikonsumsi kalayan henteu kaleuleuwihan bisa nurunkeun tekanan darah, sarta bisa nganetralkeun racun dina sato."}
{"id": "33835", "revid": "25926", "url": "https://su.wikipedia.org/wiki?curid=33835", "title": "Liechtenst\u00e9in", "text": "Kapang\u00e9ranan Liechtenst\u00e9in, nu ibu kotana Vaduz, mangrupa hiji nagara kapang\u00e9ranan salega kirang leuwih 120 kilom\u00e9ter pasagi nu kakurung daratan. Aya di w\u00e9taneun Walungan Rh\u00e9in di antara nagara Austria jeung Swiss, sagala urusan luar nagri nagara ieu diurus ku Swiss.\nMunisipalitas.\nLiechtenst\u00e9in dibagi kana 11 munisipalitas (\"gemeinde\"):"}
{"id": "33837", "revid": "25926", "url": "https://su.wikipedia.org/wiki?curid=33837", "title": "Gaok", "text": "Gaok mangrupa seni tradisional anu geus ngalaman singkritisme antara aj\u00e9n-aj\u00e9n budaya etnis Sunda buhun jeung budaya bernuansa islami anu dibawa ti cirebon. Di jero pintonan sok dimimitian ku bacaan Basmallaa sedengkeun basa anu ditepikeun nya\u00e9ta basa sunda. Sakapeung gayana kawas jelema anu keur ngumandangkeun adzan. Busana anu dipak\u00e9 pikeun pama\u00e9n mangrupa busana has sunda. Seni ieu mimitian ngembang di Majal\u00e9ngka saprak asupna ajaran Islam kira-kira abad 15 sabot pangeran Muhammad nyebarkeun agama Islam. Anu dilaksanakeun minangka usaha dina dakwah islam. Nepi ka ayeuna seni tradisonal Gaok masih aya nya\u00e9ta anu dimekarkeun di d\u00e9sa Kulur Kacamatan Majal\u00e9ngka ku saurang seniman ngaranna Pidawuh Wangsaharja saprak kira-kira taun1920.\nKasenian ieu kaasup seni sastra jenis mamacan (maca teks) atawa singgetan ti wawar ka anu acan (ngabejaan ka anu tacan nyaho), anu dipintonkeun tanpa penggung dina acara ritual atawa upacara adat anu umumna dilaksanakeun sabot ngayun (acara kalahiran orok ) ku cara ngadadarkeun carita kawas Babad Cirebon anu ditembangkeun ngaliwatan vokal para pama\u00e9n anu jumlahna antara opat nepi ka genep jalma. Kalayan raksukanana mak\u00e9 kampret/ toro pepek kalayan beubeur, dipingpin ku saurang dalang/pengawawit sarta juru mamaos, diatur dumasar runtuyan;\nSedengkeun pakakas musik anu dipak\u00e9 nya\u00e9ta Gong Buyung sarta Kecrek ti Awi. Durasi pama\u00e9n biasana lumangsung sapeupeuting. Para pama\u00e9nna sacara gagantian nembangkeun tembang kalayan sora nu keras, ku kituna dingaranan Gaok anu dicokot ti kecap \u201c ngagorowok \u201c (ceuceuleuweungan) jeung wangun pupuh atawa kakawen.\n "}
{"id": "33838", "revid": "3874", "url": "https://su.wikipedia.org/wiki?curid=33838", "title": "Liechtenstein", "text": ""}
{"id": "33839", "revid": "25926", "url": "https://su.wikipedia.org/wiki?curid=33839", "title": "Sintr\u00e9n", "text": "Sintr\u00e9n nya\u00e9ta salah sahiji kasenian ibing Sunda anu asalhna ti saubeureun Cirebon Majalengka jeung Indramayu. Sintren asalna ti kecap SIN anu hartosna sindir, sarta TETAREN anu hartosna patarosan ngaliwatan syair anu kudu dipalir\u00e9 sarta dit\u00e9angan jawabana. Sintr\u00e9n nya\u00e9ta mangrupa kasenian rahayat, anu sumebar di da\u00e9rah Jawa, lakon utamana dipa\u00e9nkeun ku wanoja tur dibarengan ku angklung, gong, jsb \nKasenian sintr\u00e9n di Majal\u00e9ngka aya di wewengkon Ligung, nya\u00e9ta wewengkon anu deukeut jeung Kabupat\u00e9n Indramayu, anu diangken salaku wewengkon karuhun asalna kasenian ieu, deukeutna wewengkon ieu ngabalukarkeun lumangsungna p\u00e9n\u00e9trasi indramayu ka wewengkon Ligung, anu disababkeun ku ayana komunikasi, sentuhan sosial, jeung sentuhan budaya. Basa nu dipak\u00e9 ku masarakat Ligung nya\u00e9ta Basa Indramayu, hal ieu ngabalukarkeun sintr\u00e9n dipirig ku lagu-lagu indramayu kalayan gampang ditarima ku masarakatna.\nSajarah Sintr\u00e9n.\nSintr\u00e9n nya\u00e9ta salah sahiji tarian anu sumberna ti carita asih Sulasih jeung Sulandono. Kacaritakeun y\u00e9n Sulandono t\u00e9h putra Ki Baurekso jeung Dewi Rantamsari. Rad\u00e9n Sulandono bobogohan jeung Sulasih, saurang putri ti D\u00e9sa Kalisalak, tapi hubungan asmarana henteu disatujuan ku Ki Baurekso. Pamustunganana Rad\u00e9n Sulandono indit tatapa jeung Sulasih tuluy milih jadi tukang tari.\nSanajan kitu, pasamoan maran\u00e9hanana masih terus lumangsung ngaliwatan alam goib. Pasamoan \u00e9ta diatur ku Dewi Rantamsari anu maot tuluy jasadna ngiles sacara goib, pasamoan ieu ku cara dina saban acara Sulasih jadi penari tuluy Dewi Rantamsari ngasupkeun roh bidadari ka awak Sulasih, pas haritana og\u00e9 Rad\u00e9n Sulandono anu keur tatapa digeroan ku roh indungna pikeun nepungan Sulasih.\nSaprak harita, saban diayakeun pintonan sintr\u00e9n, penari pasti diasupan roh bidadari ku pawangna, kalayan cat\u00e9tan y\u00e9n man\u00e9hna enyaan masih dina kaayaan suci (parawan). Tapi ayeuna mah kasenian ieu bisa dipintonkeun ku saha wa\u00e9, jeung deui teu midulikeun unsur-unsur prosedural mistisme. Parobahan esensi sintr\u00e9n ieu mangrupa pangaruh tungtutan jaman anu beuki katandangan budaya pop anu komersil.\nLagu Dina Pintonan Sintr\u00e9n.\nSalah sahiji lagu anu kawentar dina kasenian sintr\u00e9n nya\u00e9ta Turun Sintr\u00e9n anu sawar\u00e9h syairna saperti kieu:\nTurun-turun sintr\u00e9n\nSintr\u00e9n\u00e9 Widhadhari\nWidhadhari tumuruno\nAja suwen mindho dalem\nDalam sampun kangelan\nLagu di luhur miboga kakuatan magis anu luhur, sabab salian ti lagu panganteur, lagu ieu og\u00e9 mangrupa lagu mantra anu pohara mangaruhan ka jalana pintonan ieu. Sedengkeun instrument/waditra anu dipak\u00e9 nya\u00e9ta dua ketipung, kendang leutik, kecrek, jeung dua buyung/juru/klenting. (Tuty Yuhanah, 1983). Alatan salah hiji waditra anu dipak\u00e9 nya\u00e9ta buyung, ku kituna sintr\u00e9n disebut og\u00e9 Rongg\u00e9ng Buyung.\nLagu-lagu s\u00e9j\u00e9n anu dipak\u00e9 dina kasenian sintr\u00e9n nya\u00e9ta kidung, Kembang Tareate, Gulung-gulung Klasa, Simbar Pati, Kilar Blatar, jeung sajabana. Sakumaha disebutkan di luhur y\u00e9n lagu-lagu panganteur ieu mibanda kakuatan magis, sabab aya sawatara lagu anu dipak\u00e9 minangka sarana pemujaan (Tuty Yuhanah).\nWaktu Pintonan.\nPegelaran sintr\u00e9n dipitonkeun dina peuting bulan purnama sarta numutkeun kapercayaan masarakat leuwih utama deui lamun dipintonkeun dina peuting kliwon. Tapi ayeuna mah pintonan sintr\u00e9n bisa dilaksanakeun iraha wa\u00e9 boh beurang boh peuting henteu gumantung deui dina peuting bulan purnama.\nTempat Lumangsungna Acara Sintr\u00e9n.\nTempat anu dipak\u00e9 pikeun pintonan kasenian sintr\u00e9n nya\u00e9ta di lapangan. Maksudna ar\u00e9na pintonan anu henteu mak\u00e9 wates antara panongton jeung nu nari sintren atawa nu ngarojongna. Hal ieu dimaksudkeun sangkan leuwih komunikatif kalayan dibuktikeun dina waktu acara balangan sarta temohan, di mana antara panongton sarta nu nari sintr\u00e9n kasampak ngahiji dina hiji pintonan kalayan milu nari sanggeus panongton ngalakonan balangan.\nBaju Sintr\u00e9n.\nBaju anu dipak\u00e9 penari sintr\u00e9n baheulana mangrupakabaya, ayeuna mah mak\u00e9 baju gol\u00e9k. Kabaya ieu leuwih loba dipak\u00e9 ku wanoja anu hirup di d\u00e9sa-d\u00e9sa. Sedengkeun mac\u00e9m-mac\u00e9m baju s\u00e9j\u00e9nna minangka palengkep pintonan sintr\u00e9n nya\u00e9ta:\nSintr\u00e9n Di Majal\u00e9ngka.\nPintonan sintr\u00e9n dikawitan ku ngahurungkeun lampu tempel atawa obor, disusul ku sora gamelan. Sanggeus ngabeuleum dupa, penari nu mak\u00e9 tasma hideung, mak\u00e9 raksukan dawam jeung leungeun nu dibeungkeut ku tambang, asup ka tengah-tengah pintonan. Sedengkeun para sind\u00e9n nembangkeun lagu-lagu pamujaan mak\u00e9 basa Indramayu.\nPenari sintr\u00e9n anu dibeungkeut ku tambang teu eling sabot pawang ngabacakeun mantra-mantra, penari disar\u00e9keun sarta diasupkeun kana ranggap. Pawang mawa dupa bari maca mantra, leumpang ngurilingan ranggap, dipirig gamelan sarta lagu-lagu anu kad\u00e9ng\u00e9 dinyayikeun may\u00e9ng.\nNalika ranggap dibuka, t\u00e9t\u00e9la putri sintr\u00e9n geus ngajangg\u00e9l\u00e9k, man\u00e9hna mak\u00e9 pak\u00e9an geulis sarta leungeun henteu kabeungkeut deui ku tambang. Hiasan anu dipak\u00e9 ku putri sintr\u00e9n kasampak caang alatan lampu, sarta tangtu wa\u00e9 mak\u00e9 tasma hideung. Lamun awak putri beunang ku saw\u00e9ran panongton, mangka awakna baris leuleus, ku kituna sabot sintr\u00e9n nari sok dikurilingan ku juru kawih, sarta baris dibacakeun mantra-mantra sangkan seger balik (Athur S. Nalan). Lagu anu ditembangkeun nalika saw\u00e9ran nya\u00e9ta lagu Hayu Ngewer-ngewer Putren:\nHayu ngewer-ngewer putr\u00e9n\nSing dikewer rujake ba\u00e9\nHayu nyawer-nyawer putr\u00e9n\nSing disawer panjoko ba\u00e9\nLamun nu nyawer geus sepi, putri sintr\u00e9n diuk sarta ditutup deui ku ranggap, kalayan dibarengan ku lagu Orok-orok :\nOrok-orok\nBanyu bangrimapar t\u00e9mbok\nWong lalajo dina udodhok\nSintr\u00e9n metu salin erok\nSabot ranggap dibuka, kasampak putri sintr\u00e9n geus robah deui kawas mimitina, mak\u00e9 raksukan biasa, mak\u00e9 tasma hideung, leungeun dibeungkeut ku tambang, sarta geus henteu kasurupan deui. Pawang ngabacakeun mantra nepi ka man\u00e9hna \u00e9ling deui. Pintonan lekasan dipirig ku lagu Ulung-ulung :\nUlung-ulung Simbar Wulung\nSing Wulungpatin\u00e9 layang\nAla gandrung \u00e9ling-\u00e9ling\nHayu si... (nyebutkeun ngaran putri sintr\u00e9n)... dina balik.\nKasenian sintr\u00e9n aya k\u00e9n\u00e9h di d\u00e9sa Randegan wetan Kacamatan Jatitujuh, kalayan group \u201c Metal Budaya \u201c."}
{"id": "33840", "revid": "25393", "url": "https://su.wikipedia.org/wiki?curid=33840", "title": "Kopi", "text": "Kopi mangrupa tangkal nu asalna ti Daksi di buana Afrika. Siki kopi nu geus ditipungkeun sok ditinyuh ku cai ngagolak keur inumeun.\nSajarah Kopi.\nAwal ayana kopi dina taun 500 masehi dimimitian ku domba anu henteu ngahaja ngadahar pepelakan liar sarupa buah c\u00e9ri. Sanggeus ngadahar daun sarta sikina, kalakuan domba \u00e9ta jadi an\u00e9h. Nyaksian hal \u00e9ta, nu ngangonna og\u00e9 ngasaan pepelakan anu didahar ku domba t\u00e9a. Hasilna, man\u00e9hna ngarasakeun sensasi anu saterusna kasebarluaskeun. Carita s\u00e9j\u00e9n anu mekar ngeunaan panimuan kopi, nya\u00e9ta ti saurang sy\u00e9kh Arab anu nyalametkeun dirina tina kalaparan kalayan nyieun sop tina siki c\u00e9ri anu aya dina semak belukar.\nTi kira-kira abad ka-5 sarta abad ka-6 kasebut, carita panimuan kopi mekar. Khaldi dipikanyaho saterusna papanggih jeung saurang rahib ngaranna Chad\u00e9ly atawa Scyadly, dicaritakeun kajadian anu dialaman dirina sarta emb\u00e9na, og\u00e9 ka rahib kasebut, ditembrakkeun sarupaning siki c\u00e9ri anu didahar. Rahib kasebut og\u00e9 saterusna hayang ngarasakeun pangaruh anu diceritakeun Khaldi. Biji-bijian anu ditarimana dilemeskeun sarta dicampur jeung cai panas. \u00c9ta sajarah inuman kopi mimiti\nJenis Kopi.\nNumutkeun da\u00e9rahna, nya\u00e9ta:\nKopi Arabika.\nAsalna ti Moka, TanahArab. Rasana kurang pait, lamun di \u00e9kspor ku urang sok disebut kopi jawa.\nKopi Liberia.\nAsal ti Liberia,og\u00e9 rasana kurang pait.\nKopi Robusta.\nAsalna ti Kongo. Rasana pait, jeung najan nginumna sa\u00e9utik, akibatna sok h\u00e9s\u00e9 sar\u00e9. Tangkal kopi robusta leubeut buahna.\nRujukan.\n3. Huongvicafe"}
{"id": "33841", "revid": "11449", "url": "https://su.wikipedia.org/wiki?curid=33841", "title": "Aluminium", "text": "Aluminium nya\u00e9ta barang logam anu kacida hampangna jeung warnana m\u00e9h saperti timah bodas. Sok dijieun parabotan dapur saperti panci, kobokan, rantang, jeung sajabana. Mangrupa hiji tina logam-logam anu panglobana nu aya di alam . Ampir 8 pers\u00e9n tina kerak bumi ngandung aluminium. Kahengkeranana nya\u00e9ta y\u00e9n aluminium henteu kungsi kapanggih leupas di alam, tapi kacampur kalayan sagala rupa zat, sarta bagian ti loba babatuan jeung taneuh.\nKu sabab \u00e9ta, masalah anu disanghareupan nya\u00e9ta kumaha nyieun logam nu murah sarta aya dina jumlah-jumlah nu r\u00e9a. Dina tanggal 23 Pebruari 1886, saurang ahli kimia anu umurna 22 taun anu ngaranna Charles Martin Hall manggihan solusi masalah \u00e9ta sarta lahir jaman logam anyar, jaman alumunium. Man\u00e9hna ngal\u00e9\u00e9hkeun cryolite, hiji sanyawa aluminium, nu dicampur jeung aluminium oksida, sarta ngocorkeun arus listrik saarah kana campuran \u00e9ta. \nSanggeus dil\u00e9\u00e9hkeun, muncul kancing-kancing leutik aluminium metalik, pros\u00e9s kahiji anu kungsi kapanggih pikeun ngahasilkeun logam. Aluminium m\u00e9kanik nya\u00e9ta sajenis logam bodas kawas p\u00e9rak anu ngempur anu beuratna kira-kira ngan hiji p\u00e9r tilu ti beurat beusi. Logam \u00e9ta bisa dirobah jadi kawat-kawat anu leuwih lemes ti buuk-buuk anu panglemesna, sarta dijieun jadi lembaran-lembaran sababaraha kali leuwih ipis ti kertas hiji buku.\nSalah sahiji bentuk ti aluminium nya\u00e9ta Aluminium Dioksida (Al2O3). Aluminium dioksida dianggo keur industri pengolahan hawa pikeun misahkeun gas ka masing-masing molekul na atawa disebut separasi gas. Aluminum dioksida nu diaktifkeun disebat activated alumina desiccant."}
{"id": "33842", "revid": "24422", "url": "https://su.wikipedia.org/wiki?curid=33842", "title": "Luksemburg", "text": "Luksemburg, atawa resmina Kadipat\u00e9n Ageung Luksemburg (, , ) mangrupa hiji nagara nu teu boga wates laut nu aya di \u00c9ropa bagian kulon-kal\u00e9r, tepung wates jeung Perancis (73\u00a0km), J\u00e9rman (138\u00a0km), jeung B\u00e9lgia (148\u00a0km).\nG\u00e9ografi.\nLuxemburg mangrupa salah sahiji nagara pangleutikna di \u00c9ropa. Nagara ieu aya dina tingkat ka-167 dina daptar nagara dumasar kana legana. Nagara ieu legana kira-kira 2.586\u00a0km\u00b2. Di kal\u00e9r, bagian-bagian ti Ardennes, raloba pasir jeung gunung kalawan luhurna nu handap. Buurgplaatz mangrupa titik pangluhurna dina 559 m.\nWates w\u00e9tan Luksemburg diwangun ku tilu walungan, Moselle, Sauer/S\u00fbre, jeung Our.\nBasa.\nKaayaan basa di Luxemburg dicirian ku praktik jeung pangakuan kana tilu basa resmi: basa Perancis, basa J\u00e9rman, jeung basa Luxemburg, hiji basa Franconi ti wewengkon Moselle nu mirip jeung basa J\u00e9rman.\nKira-kira 10% padumukna mangrupa s\u00e9k\u00e9-s\u00e9l\u00e9r Portugis jeung nyaturkeun basa Portugis.\nAgama.\n87% padumuk Luksemburg pangagem Katolik Roma jeung 13% mangrupa Prot\u00e9stan, Yahudi, jeung Islam."}
{"id": "33843", "revid": "3874", "url": "https://su.wikipedia.org/wiki?curid=33843", "title": "Luxembourg", "text": ""}
{"id": "33845", "revid": "15233", "url": "https://su.wikipedia.org/wiki?curid=33845", "title": "Gembyung", "text": "Gembyung nya\u00e9ta ensambel musik anu diwangun ti sawatara waditra saperti tarompet anu mangrupa jenis kasenian bernafaskan Islam. Sanajan kitu, di lapang kapanggih sawatara kasenian Gembyung anu henteu ngagunakeun waditra tarompet.\nSeni tradisional Gembyung asalna tina ngaran salah sahiji gamelan Sunda anu disebut Goong, dilengkepan ku pakakas musik s\u00e9j\u00e9nna, jumlah pamaenna kira-kira 25 jalma. Tugasna salaku: pama\u00e9n kenting hiji jeung dua; pama\u00e9n kemong hijijeung dua; pama\u00e9n kendang katipluk; pama\u00e9n kolenter; pama\u00e9n gembyung hiji jeung dua; pama\u00e9n suling; pama\u00e9n rebab; sarta pama\u00e9n kemong hiji jeung dua.\nGembyung Di Majal\u00e9ngka.\nBiasana kasenian Gembyung ti Kabupat\u00e9n Majal\u00e9ngka ieu dipintonkeun nalika dina acara-acara religius, contona dina acara nikahan, muludan, peresmian masjid atawa haolan kawas di Pasantr\u00e9n Barang Cirebon, sarta di salah sahiji pasantr\u00e9n di Kabupat\u00e9n Subang (di Pamanukan). Sajaba ti \u00e9ta, kungsi og\u00e9 dipintonkeun pikeun ngawakilan seni tradisional Majal\u00e9ngka anu dilaksanakeun di Taman Mini Indon\u00e9sia Indah dina taun1984 sarta 1986.\nPintonan seni Gembyung dikawitan ku macakeun tawasul sarta hadhoroh ka Nabi Muhammad SAW, para kulawargana sarta para sahabatna sarta ka para umatna anu taat ka Anjeunna. Tuluy nembangkeun shalawat ti Kitab barjanji (nya\u00e9ta kitab anu ditulis Imam Barjajnji) atawa anu disebut Debaan, dipirig ku musik gembyung. Mimiti ayana seni budaya tradisional Gembyung di Kabupat\u00e9n Majal\u00e9ngka kira-kira sam\u00e9m\u00e9h taun1930\u00ad an. Para inohong seni ieu nya\u00e9ta H.E. Zaenal Muttagin, Dudung, ustadz Sadeli ti Gunung Manik kacamatan Talaga, H.E. Jaelani, SH og\u00e9 Bupati ayeuna Hj. Tutty Hayati Anwar SH., M.Si. Sanajan kaasup seni anu miboga akar budaya buhun (kuno), tapi dina sumebarna condong dikemas sacara dinamis ku para seniman anu ahli di widangna nya\u00e9ta kalayan nuturkeun perkembangan jaman.\nKelompok Pintonan Gembyung Di Majal\u00e9ngka.\nSawatara kelompok kasenian gembyung di antarana:"}
{"id": "33846", "revid": "25926", "url": "https://su.wikipedia.org/wiki?curid=33846", "title": "Doctor of Divinity", "text": "Doctor of Divinity (D.D., \"Divinitatis Doctor\" dina basa Latin) mangrupa hiji gelar akademik lanjutan dina ilmu t\u00e9ologi. Sajarahna, gelar ini nunjukkeun y\u00e9n bahwa nu mibandana geus kagungan lis\u00e9nsi ti hiji univ\u00e9rsitas pikeun ngawulang t\u00e9ologi Kristen atawa widang-widang kaagamaan nu patali."}
{"id": "33847", "revid": "25926", "url": "https://su.wikipedia.org/wiki?curid=33847", "title": "Kar\u00e9dok", "text": "Kar\u00e9dok nya\u00e9ta kadaharan sabangsa lot\u00e9k anu bahanna tina lalab atah sabangsaning engkol ,bont\u00e9ng, saladah, t\u00e9rong, leunca jeung nu s\u00e9j\u00e9nna. Ngolahna sarua jeung nyieun lot\u00e9k .Kar\u00e9dok bisa disebut unik lantaran kab\u00e9h lalabna masih seger, teu ngaliwatan pros\u00e9s masak nepi ka kandungan gizi jeung seratna loba pisan.\nRupa-rupa Kar\u00e9dok.\n4. Reuceuh Bont\u00e9ng.\nsabada bumbu geus jadi, tambahkeun bont\u00e9ng anu geus di teukteukan biasana jadi wangun pasagi."}
{"id": "33849", "revid": "25926", "url": "https://su.wikipedia.org/wiki?curid=33849", "title": "Batu Rosetta", "text": "Batu Rosetta mangrupa hiji batu granodiorit nu ngabantu panalungtikan mod\u00e9rn dina panarjamahan t\u00e9ks kuna dina aksara d\u00e9motik basa Mesir, basa Yunani, jeung hiroglif Mesir. Batu ieu dijieun dina taun 196 SM jeung dipanggih dina taun 1799. Lantaran basa Yunani katelah wanci \u00e9ta, janten batu ieu minangka konci pikeun \"narjamahkeun\" hiroglif dina taun 1822 ku Jean-Fran\u00e7ois Champollion, jeung dina 1823 ku Thomas Young. Pamanggihan ieu ngabantu panarjamahan t\u00e9ks hiroglif nu s\u00e9j\u00e9n. Batu Rosetta mangrupa pamanggihan ark\u00e9ologi nu teu kaduga muncul kitu w\u00e9h. Dina Juli 1799, aya hiji laporan nu nyebutkeun y\u00e9n batu ieu ngagol\u00e9pak dina taneuh, aya og\u00e9 laporan nu nyebutkeun y\u00e9n batu ieu aya di jeroeun t\u00e9mbok nu kolot pisan nu dipar\u00e9ntahkeun ku kompi pasukan Perancis pikeun ngab\u00e9r\u00e9sihkeun jalan nu r\u00e9k dipak\u00e9 ngalegakeun b\u00e9nt\u00e9ng tatahanan nu keur \u00e9tu katelah salaku B\u00e9nt\u00e9ng St. Julien.\nBatu ieu dipanggih dina 15 Juli 1799 dina hiji kota nu ngaranna Rashid (\"Rosetta\") di Mesir ku Pierre Bouchard jeung geus disimpen di Museum Britania (\"British Museum\") ti taun 1802."}
{"id": "33851", "revid": "6044", "url": "https://su.wikipedia.org/wiki?curid=33851", "title": "Kat\u00e9 bodas", "text": "Kat\u00e9 bodas, og\u00e9 disebut kat\u00e9 d\u00e9generasi, mangrupa b\u00e9ntang leutik nu teu frui nyinar, kawangun ti materi kad\u00e9generasi. Kat\u00e9 bodas diduga minangka fase \u00e9volusi pangahirna b\u00e9ntang nu massana alit jeung nengah.\nKateubiasaan kat\u00e9 bodas nu kahijina kanyahoan dina taun 1910 ku Henry Norris Russell, Edward Charles Pickering, jeung Williamina Fleming; ngaran \"katai putih\" (basa Inggris: \"white dwarf\") digunakeun ku Willem Luyten taun 1922."}
{"id": "33852", "revid": "3874", "url": "https://su.wikipedia.org/wiki?curid=33852", "title": "Kat\u00e9 d\u00e9generasi", "text": ""}
{"id": "33853", "revid": "25926", "url": "https://su.wikipedia.org/wiki?curid=33853", "title": "Bob sadino", "text": "Bob Sadino lahir di Lampung 9 Maret 1933 nya\u00e9ta saurang pangusaha asal Indonesia anu bisnisna dina widang pangan tur peternakan. man\u00e9hna pamilik ti jaringan usaha \"Kemfood\" jeung \"Kemchick\".. Bob sadino dikenal ku Gaya ngomongna anu blak-blakan sarta gaya pak\u00e9anna anu cuek mak\u00e9 kam\u00e9ja leungen pondok tur calana pondok anu jadi ciri khasnya. Bob Sadino lahir ti hiji keluarga anu hirupna berkecukupan. man\u00e9hna budak bungsu ti lima bersaudara. Sawaktu kolotna tilar Bob anu pas \u00e9ta umurna 19 taun miboga warisan sakab\u00e9h harta kakayaan keluargana ku sabab lanceuk-lanceukna anu lain geus dianggap hirupna mapan..man\u00e9hna cicing salila kurang leuwih 9 taun di ditu, nalika cicing di Belanda,Bob papanggih jeung pasangan hirupnya \"Soelami Soejoed\". dina taun 1967, Bob jeung keluarga balik ka Indon\u00e9sia. Bob sadino nyandak 2 Mercedesna, jieunan taun 1960-an. Salah sahijina dijual pikeun meuli meuli tanah di Kemang, Jakarta Selatan sawatara lainna tetep disimpen. Saatos sababaraha lami cicing tur hirup di Indon\u00e9sia, Bob mutuskeun pikeun kaluar ti pagaw\u00e9anna ku sabab manmehna miboga tekad pikeun gawe sacara mandiri. pagaw\u00e9an mimiti anu dilakonana saatos kaluar ti perusahaan nya\u00e9ta nyewakeun mobil Mercedes anu amenahna, tur anu nyupiranna. Nanging lebar, nalika \u00e9ta man\u00e9hna kacilakaan anu nyabakeun mobilna ruksak. ku sabab teu teu boga duit pikeun menerkeun,Bob pindah pagaw\u00e9an jadi tukang batu. Gajina nalika \u00e9ta ngan Rp.100. man\u00e9hna og\u00e9 sempet ngalaman depresi balukar tekanan hidup anu dialamana. kiwari mah bob sadino tos sukses jadi pengusaha direktur ti \"Kemfood\" jeung \"Kemchick\"jeung mangrupa anu ngamimitian ngagunakleun perladangan sayur sistem hidroponik di Indon\u00e9sia."}
{"id": "33854", "revid": "27228", "url": "https://su.wikipedia.org/wiki?curid=33854", "title": "Serat Kanayagan", "text": "Serat kanayagan nya\u00e9ta sistim nuliskeun karawitan, boh sekar, boh gending, dina pa\u00e9lmuan musik umum disebut notasi. Anapon serat kanayagan dipikawanoh og\u00e9 minangka titi laras. Serat ngandung harti tulisan, dina hal ieu tulisan seni swara, mangrupa titi laras sagemblengna. Kanayagan, jangkar kecapna nayaga ngandung harti nabeuh/ ngagending. Parabot ngagending disebutna waditra.\nPurwaswara jeung Murdaswara.\npurwa swara ngandung harti asal swara atawa anu mibanda sora asal/ mimiti, maksudna sora jelema. Murdaswara teu mibanda sora, ukur mangrupa lambang swara anu bisa pindah-pindah. Purwaswara ditulis ku aksara Lat\u00e9n kapital, sedengkeun murdaswara ditulis ku angka ti angka 1 tepi ka 5.\nSerat Kanayagan Da-Mi-Na-Ti-La.\nSerat Kanayagan da-mi-na-ti-la diciptakeun ku R. Mahyar Angga Kusumadinata dina taun 1924. Da-mi-na-ti-la t\u00e9h wancahan tina \u201cAda minangka pranataning laras\u201d nu hartina gunakeun ieu sam\u00e9m\u00e9h aya nu anyar.\nLambang nada serat kanayagan da-mi-na-ti-la nya\u00e9ta\nNada-nada seselan aya dina laras p\u00e9log/degung jeung sorog/madenda. Aya deui lambang nada pikeun nuduhkeun nada poko, dicokot tina istilah buhun (heubeul):\nLian ti lambang nada, aya tanda titik (.), tanda enol (0), garis nada, garis matra, tanda raj\u00e9k (\"ulang\"), jeung tanda ligatura."}
{"id": "33855", "revid": "25926", "url": "https://su.wikipedia.org/wiki?curid=33855", "title": "Emb\u00e9", "text": "Emb\u00e9 nya\u00e9ta salah sahiji sato \"memamah biak\" anu ukuranana sedeng. Emb\u00e9 anu sok dijadikeun ingon-ingon (\"Capra aegagrus hircus\") nya\u00e9ta \"subspesies\" tina emb\u00e9 liar anu sumebar di Asia Barat Daya (wewengkon \u201c\"Bulan sabit yang subur\"\u201d jeung Turki) sarta \u00c9ropa. Emb\u00e9 liar anu jalu atawa bikang mibanda tanduk sapasang, tapi tanduk dina emb\u00e9 jalu leuwih badag. Umumna, emb\u00e9 miboga janggot, tarangna cembung, buntut rada nyungcung, sarta lolobana miboga bulu anu lempeng tur kasar. Panjang awak emb\u00e9 liar, nya\u00e9ta 1,3 m\u00e9ter nepi ka 1,4 m\u00e9ter, sedengkeun buntutna 12 s\u00e9ntim\u00e9ter nepi ka 15 s\u00e9ntim\u00e9ter. Beurat embe bikang rata-rata 50 kilo nepi ka 55 kilo, sedengkeun anu jalu bisa nepi ka 120 kilo. Emb\u00e9 liar sumebar ti Spanyol ka arah w\u00e9tan nepi ka India, sarta ti India ka kal\u00e9r nepi ka Mongolia sarta Siberia. Habitat anu dipikaresep nya\u00e9ta wewengkon pagunungan anu aya batuan. \nEmb\u00e9 geus dibudidayakeun ku manusa kira-kira 8000 nepi ka 9000 taun katukang. Di alam aslina, emb\u00e9 hirup jujumplukan, limaan nepi ka duapuluhan dina sajumplukna. Nalika n\u00e9ang kadaharan, jumplukan emb\u00e9 dipingpin ku emb\u00e9 bikang anu pangkolotna, sedengkeun emb\u00e9-emb\u00e9 jalu ngajaga kaamanan jumplukanana. Kadaharan utamana nya\u00e9ta jukut sarta dangdaunan. Dina sataun, emb\u00e9 bisa boga anak nepi ka dua kali.\nJenis.\nDumasar kana mangpaatna, emb\u00e9 aya tilu rupa nya\u00e9ta emb\u00e9 pedaging atawa emb\u00e9 anu diarah dagingna, emb\u00e9 perah atawa emb\u00e9 nu diarah susuna, jeung emb\u00e9 dwiguna nya\u00e9ta emb\u00e9 anu diarah boh daging jeung susuna, atawa daging jeung buluna. Dumasar kana asalna, aya tilu rupa emb\u00e9, nya\u00e9ta emb\u00e9 lokal, emb\u00e9 Ras jeung emb\u00e9 bestar. Emb\u00e9 lokal atawa emb\u00e9 anu aya di Indonesia nya\u00e9ta emb\u00e9 kacangan atawa emb\u00e9 Jawa, emb\u00e9 gembrong atawa emb\u00e9 Bali, jeung emb\u00e9 mrica ti Sulawesi. Sedengkeun emb\u00e9 Ras atawa emb\u00e9 ti luar nagri nya\u00e9ta emb\u00e9 \u00e9tawa ti India, emb\u00e9 saanen jeung emb\u00e9 toggenberg ti Swiss, emb\u00e9 anglo-nubian ti Afrika, emb\u00e9 alpino ti Pagunungan Alpen Swiss, emb\u00e9 beetal ti Pakistan. Emb\u00e9 bestar nya\u00e9ta emb\u00e9 hasil ngawinkeun tina emb\u00e9 lokal jeung emb\u00e9 Ras."}
{"id": "33856", "revid": "15233", "url": "https://su.wikipedia.org/wiki?curid=33856", "title": "Opera", "text": "Opera nya\u00e9ta salah sahiji wangun seni pintoan panggung, ti mimiti pintonan dramatis nepika pagelaran musik. Opera t\u00e9h drama nu ngandung musik jeung nyanyian Dina magelarkeun sandiwara, opera mak\u00e9 \u00e9l\u00e9m\u00e9n anu has t\u00e9ater kayaning artistik panggung, raksukan, jeung akting tapi kekecapan atawa rumpaka dina opera mah leuwih diyanyikeun daripada dicaturkeun. Nu nyanyi t\u00e9h sok bari dipiring ku \u00e9nsambel musik ti mimiti orkestra leutik nepiha ork\u00e9stra simfoni pinuh.\nOpera tradisional kabagi dua mod\u00e9l nyanyian, nya\u00e9ta; \"r\u00e9sitatif\", \"d\u00e9klamasi\" jeung nyanyian anu nuju kana bagian tunggal anu dinyanyikeun. Bagian pondok anu dinyanyikeun og\u00e9 dipasrahleun minangka \"ariosos\". Unggal nyanyian dina opera sok dipirig ku musik. Nu nyanyi jeung peran maran\u00e9hna nalika minton disusun nuutkeun golongan dumasar ged\u00e9-leutikna sora maran\u00e9hna. Mun nu nyanyina lalaki digolongkeun minangka sora bas nu ngawengku sora \"bas\", \"bariton\" jeung \"alto\". Ana pon mun nu nyanyina wanoja, sorana dibagi kana \"contralto\", \"mezzo-sopran\", jeung sora \"sopran\". Masing-masing tina ieu klasifikasi t\u00e9h boga sub bagian deui atawa \"fach\" kayaning liris panyanyi \"sopran, coloratura, spinto\" jeung \"dramatis sopran\" anu nyambungkeun sora panyanyi jeung panc\u00e9n anu luyu pikeun warna nada sora jeung kualitasna.\nOpera t\u00e9h kaideuan tina r\u00e9a kasenian s\u00e9j\u00e9nna. Can aya katerangan anu jelas naha ieu opera t\u00e9h mangrupa wangun musik pangluhungna atawa lain nu mangrupa subj\u00e9k padungdengan ti mimiti abad ka-17. Seni visual kayaning ngalukis, dilaksanakeun pikeun ngajadikeun tongtonan visual di panggung, anu dianggap minangka bagian anu penting dina pintonan panggung.\nNari og\u00e9 mindeng dianggap minangka bagian tina pintonan opera. Alatan kitu, opera anu kawentar karya Richard Wagner anu nuju kana gaya minangka \"Gesamtkunstwerk\", atawa karya seni adumanis. "}
{"id": "33858", "revid": "19152", "url": "https://su.wikipedia.org/wiki?curid=33858", "title": "Ngawuluku", "text": "Ngawuluku asal kecapna tina wuluku anu hartina parabot paranti nyambut sawah, sedengkeun ngawuluku ngagunakeun wuluku.\nPakakas nu dipak\u00e9.\nPasangan nya\u00e9ta parabot paranti ngahijikeun munding anu r\u00e9k digaw\u00e9keun, dijieun tina kai, dipasangan dina punduk munding . \nBabagian pasangan: \nSingkal nya\u00e9ta parabot paranti nyungkalkeun taneuh (paranti ngawuluku). Babagian singkal:\nGaru nya\u00e9ta pakakas paranti ngalembutkeun taneuh beunang macul atawa beunang ngawuluku.\nBabagian garu:"}
{"id": "33859", "revid": "3874", "url": "https://su.wikipedia.org/wiki?curid=33859", "title": "Diuk", "text": "Diuk nya\u00e9ta birit sina cicing dina batu, taneuh, bangku, dadampar. Lemesna calik atawa linggih."}
{"id": "33860", "revid": "25926", "url": "https://su.wikipedia.org/wiki?curid=33860", "title": "Jalan Braga", "text": "Jalan Braga (aksara Sunda: \u1b8f\u1b9c\u1b94\u1baa \u1b98\u1ba2\u1b8c, di tanda jalan ditulis \u1b8f\u1baa\u1b9c\u1baa \u1b98\u1ba2\u1b8c) salah sahiji ngaran jalan nu kasohor di Kota Bandung. Taun 1900-an, Jalan Braga masih mangrupa jalan taneuh kalawan tatangkalan di sisi-sisina sarta imah-imah nu diwangun dina gaya Hindia Timur. \nKirang leuwih taun 1920-an, jalan Braga mekar tur robah jadi kompl\u00e9k toko Eropa nu kawentar di Hindia Walanda. Di \u00e9ta da\u00e9rah aya hotel, r\u00e9storan, jeung toko-toko lianna nu nyadiakeun rupa-rupa kabutuhan masarakatna. Ti mimiti masarakat Indo-Walanda jeung Walanda nu miboga toko ninggalkeun Braga dina taun 1957, ieu da\u00e9rah kawilang tiiseun pisan. Tug nepi ka kiwari, kamekaran kota Bandung ngabalukarkeun ram\u00e9na da\u00e9rah-da\u00e9rah di Bandung jadi kabagi-bagi. Lobana kompl\u00e9k toko-toko anyar nyababkeun Braga kapopohokeun ku masarakatna, nepi ka taun 2005 mah, 45 pers\u00e9n nu boga usaha di da\u00e9rah Braga bangkrut.\nNgaran Braga.\nNumutkeun ahli sastra Sunda, Braga asalna tina Baraga, ngaran hiji walungan. Nepi ka aya istilah \"ngabaraga\" nu hartina leumpang sapanjang walungan. Luyu jeung kamekaran jalan Braga (nu deukeut jeung walungan Cikapundung), tuluy istilah ngabaraga ieu kasohor ka sakumna Hindia Walanda sarta dijadikeun hiji acara lawungan urang Walanda. Istilah ngabaraga robah jadi ngabar raga nu hartina n\u00e9mbongkeun awak.\nGedong Titinggal Sajarah.\nAya hiji blok di Jalan Braga anu ngaranna Blok Het Snoephuis. Di ujung kal\u00e9r, aya pabrik Ta Sin Trunk \"Factory\" anu ngajieun jeung ngajual barang-barang anu dijieunna tina kulit biasa sapertos kantong, sapatu, koper, domp\u00e9t, jeung suvenir-suvenir sajabana anu dijieunna tina kulit buaya. Teras di belah sisi, aya toko perlengkapan sapeda anu ngaranna Toko H.J. Sneep. Aya deui Toko Cramer anu ngajual aneka ma\u00e9nan mod\u00e9l Eropa jeung Toko Het Lampenhuis anu ngajual sagala rupi lampu hias, nu mod\u00e9lna antik jeung nu modelna modern.\nDi peuntas blok Snoephuis, aya toko papak\u00e9an husus keur aw\u00e9w\u00e9 kelas luhur anu ngaranna Gerzon Modemagazijnen anu ngajual papak\u00e9an lengkep jeung aksesorisna sapertos sapatu kulit, sarung tangan, sarta barang-barang keur p\u00e9sta. Istri Gubernur Jenderal sok meuli pak\u00e9an jeung aksesoris di toko \u00e9ta.\nWangunan di belah sisi Gerzon Modemagazijnen nya\u00e9ta Apotek Bavosta anu ngajual lain ubar-ubaran jeung alat kas\u00e9hatan wa\u00e9, tapi oge kaperluan keur binatang piaraan. Di belah kal\u00e9r apotek \u00e9ta, aya toko husus Stocker Horlogerie anu ngajual jam tangan ti Swiss. Salian ti \u00e9ta, aya deui Toko Populair anu kasohor disebat toko kelontong jeung toko \u00e9l\u00e9ktronik. Nepi ka ayeuna, wangunan-wangunan \u00e9ta ngan ukur titinggal sajarah.\nDi belah utara Toko Populair, aya wangunan badag nya\u00e9ta Toko Hellerman anu nyayogikeun senjata api, kar\u00e9ta kuda, sapeda jeung perlengkapanana. Wangunan anu diwangun ti taun 1894-1896 rubuh dina sasih Oktober tahun 2010.\nAya toko bunga Bloemenhandel Abundantia anu jadi langganan Gubernur Jenderal Hindia Belanda. Dina sasih Desember taun 1930, dina waktos \u00e9ta keur aya p\u00e9sta taun anyar, toko ieu kabakaran. Ayeuna toko ieu ngan ukur sajarah.\nAya deui Gedong Gas anu kasohor disebat Gas Mij dina zaman Walanda, tos teu kaurus nepi ka ayeuna. \nGedong anu robah ngaran.\nMusieum Konperensi Asia Afrika baheula ngaranna gedung Soci\u00ebteit Concordia. Dina belah sisi Soci\u00ebteit Concordia aya wangunan Bioskop Majestic anu baheula pisan ngaranna Concordia Bioscoop teras ganti ngaran jant\u00e9n Majestic Theater. Dina seberang dua wangunan \u00e9ta, aya gedong DENIS anu ayeuna jant\u00e9n kantor Bank BJB. Dina belah sisi gedong DENIS, aya Apotek Kimia Farma anu baheula nya\u00e9ta gedong Rathkamp.\nDina Jalan Braga, aya sababaraha toko makanan jeung restoran sapertos Bangunan Baltik anu ngajual sagala rupi es krim khas Walanda, ayeuna wangunan \u00e9ta tos jant\u00e9n Toko Kue Canary. Teras aya deui toko kue anu nyayogikeun sagala rupi roti khas Walanda anu baheula ngaranna Het Snoephuis, ayeuna robah ngaran jant\u00e9n toko kue Sumber Hidangan. Salian ti \u00e9ta, aya restoran anu nyayogikeun sagala rupi kadaharan khas Walanda anu kasohor pisan nya\u00e9ta Maison Bogerijen anu ayeunna robah ngaran restoran Braga Permai.\nAya toko anu didirikeun ku C.M. Luyks dina taun 1898 anu ngaranna N.V. Luyks anu kasohor disebat toko optik, Dina taun 1960-an, toko ieu jant\u00e9n toko optik A. Kasoem. Di belah sisi toko optik \u00e9ta, aya og\u00e9 toko optik J.E. Baher jeung Toko A.S. Roth &amp; Co. anu ngajual sagala rupi kaperluan imah. Aya deui toko Keller\u2019s Kleiding Modemagazijn, nyaeta toko mode jeung jasa ngaput. Dina taun 1959, toko Keller\u2019s robah nama jeung kapamilikan janten Djawa Modes Store. Salian ti Toko Keller\u2019s, aya deui toko mode anu ngaranna Aug. Savelkoul anu bagian gedong di belah kidulna ditempatkeun ayeuna ku Galeri Braga.\nBraga City Walk anu ayeuna t\u00e9h baheulana nya\u00e9ta ruang pajang mobil anu ngaranna Fuchs en Rens.\nDina simpang jalan Braga jeung Suniaraja, aya Bangunan Centre Point anu baheulana nya\u00e9ta toko piano Naesens Pianohandel nu pangageungna di Bandung. Di belah kal\u00e9r toko piano, aya toko barber nu dipiboga ku urang Walanda, teras ka belah kal\u00e9r deui, aya Toko Buku Van Dorp anu ayeuna digunakeun pikeun ruang pameran Landmark Convention Centre.\nDina tungtung Jalan Braga anu nyanghareup ka Jalan Perintis Kemerdekaan, aya bangunan De Javasche Bank. Dina tahun 1953, pamar\u00e9ntah ngambil alih, teras ngarannya dirobah jant\u00e9n Bank Indonesia cabang Bandung.\nGedung nu robah ngaran jeung ayeuna titinggal sajarah.\nDina Jalan Braga aya sababaraha toko mode anu ngaranna Au Bon Marche jeung Onderling Belang. Gedong Au Bon Marche t\u00e9h baheulana pisan nya\u00e9ta toko mode og\u00e9 anu ngaranna Aug. Hagelsteens Kleedingmagazijn nu aya di belas sisi Majestic Theater. Au Bon Marche ayeuna ngan saukur sajarah.\nSalian ti Au Bon Marche, aya deui toko mode nya\u00e9ta Onderling Belang anu ganti ngaran Toko Sarinah. Ayeuna og\u00e9, Toko Sarinah geus tutup.\nGedong nu teu robah ngaran.\nDina belah sisi Toko Hellerman, aya toko perhiasan De Concurrent anu masih kokoh keneh nepi ka ayeuna."}
{"id": "33861", "revid": "27067", "url": "https://su.wikipedia.org/wiki?curid=33861", "title": "Musieum Konferensi Asia Afrika", "text": "Musieum Konferensi Asia Afrika nya\u00e9ta salah sahiji musieum nu aya di kota Bandung perenahna Jl. Asia Afrika No.65. Ieu musieum mangrupa memorabilia Konferensi Asia Afrika. Ieu musieum aya patalina jeung Gedung Merdeka. Sabenerna mah sacara gembleng Gedung Merdeka t\u00e9h miboga dua wangunan utama, nu hiji disebut Gedung Merdeka minangka tempat sidang utama sedengkeun nu hiji deui nu aya di gigireun Gedung Merdeka nya\u00e9ta Musieum Konferensi Asia Afrika minangka tempat memorabilia Konferensi Asia Afrika.\nSajarahna.\nPapapasingan Rohangan MusieumKasang tukang diwangunna Musieum Konferensi Asia Afrika nya\u00e9ta ayana hiji kahayang ti para pamingpin bangsa di Asia jeung Afrika y\u00e9n maran\u00e9hna hayang apal ngeunaan Gedung Merdeka jeung Kota Bandung tempat KAA lumangsung. Tina \u00e9ta kahayang Menteri Luar Negeri Republik Indonesia, Prof. Dr. Mochtar Kusumaatmadja, S.H., LL.M meunang ide pikeun ngawangun hiji musieum. \u00c9ta ide ditepikeun dina forum rapat \"Panitia Peringatan 25 tahun Konferensi Asia Afrika\" (1980) nu diluuhan ku Direktur Jenderal Kebudayaan Prof. Dr. Haryati Soebadio salaku wawakil ti Departemen Pendidikan dan Kebudayaan. Ide diwangunna Musieum Konferensi Asia Afrika dilaksanakeun ku Joop Ave salaku \"Ketua Harian Panitia Peringatan 25 Tahun Konferensi Asia Afrika\" jeung Direktur Jenderal Protokol dan Konsuler Departemen Luar Negeri gaw\u00e9 bareng jeung Departemen Penerangan, Departemen Pendidikan dan Kebudayaan, Pemerintah Daerah Tingkat I Propinsi Jawa Barat, sarta Universitas Padjadjaran. Rarancang jeung t\u00e9hnis ngawangunna mah dipigaw\u00e9 ku PT Decenta, Bandung. Musieum Konferensi Asia Afrika diresmikeun ku Presiden RI Soeharto tanggal 24 April 1980 nalika mi\u00e9ling 25 taun-na Konferensi Asia Afrika.\nGagagasan Menteri Luar Negeri.\nSalaku Menteri Luar Negeri RI periode 1978-1988, Prof. Dr. Mochtar Kusumaatmadja, S.H., LL.M. mindeng ngayakeun rapat jeung dialog jeung pamingpin nagara jeung bangsa di Asia jeung Afrika. Dina sababaraha kasempetan, man\u00e9hna sering narima pertanyaan ngeunaan Gedong Merd\u00e9ka jeung Kota Bandung, tempat diayakeun Konf\u00e9r\u00e9nsi Asia Afrika. Dina sababaraha kasempetan, obrolan sering dipungkas ku pernyataan kahayang pamingpin pikeun nganjang ka Kota Bandung jeung Gedong Merd\u00e9ka.\nDiilhami ku kahayang pikeun ngaabadikeun Konf\u00e9r\u00e9nsi Asia Afrika 1955, anu mangrupa tonggak kejayaan kawijakan luar nagri Indon\u00e9sia sarta miboga pangaruh anu ged\u00e9 di dunya, hususna di wewengkon Asia Afrika jeung Nagara Non Blok, sarta didorong ku kahayang. ti sajumlah pamingpin Asia Afrika nganjang ka Kota Bandung, Prof. Dr. Mochtar Kusumaatmadja, S.H., LL.M. ngusulkeun ngadegna Musieum Konf\u00e9r\u00e9nsi Asia Afrika di Gedong Merd\u00e9ka, Bandung.\nPamanggih ieu mimiti diungkabkeun dina rapat Panitia Pang\u00e9ling-ng\u00e9ling 25 Taun Konferensi Asia Afrika, anu diiluan ku rupa-rupa pihak, diantarana Dirjen Kabudayaan Prof. Dr. Haryati Soebadio salaku wawakil ti Kementrian Pendidikan dan Kebudayaan. Pamanggih ieu meunang pangrojong anu positip, hususna ti Pr\u00e9sid\u00e9n RI, Soeharto. Saprak harita, salah sahiji fokus kagiatan Panitia Pang\u00e9ling-ng\u00e9ling ka-25 Konf\u00e9r\u00e9nsi Asia Afrika nya\u00e9ta ngawujudkeun gagasan ieu.\nPam\u00e9ran Tetap.\nMusieum Konferensi Asia Afrika miboga ruang pam\u00e9ran tetap nu n\u00e9mbongkeun sajumlahing kol\u00e9ksi barang-barang tilu dim\u00e9nsi, foto-foto dokumenter kajadian Pertemuan Tugu, Konferensi Kolombo, Konferensi Bogor, jeung Konferensi Asia Afrika taun 1955. Salian ti \u00e9ta aya og\u00e9 foto-foto ngeunaan kasang tukang ayana Konferensi Asia Afrika, balukar ayana Konferensi Bogor, dan Konferensi Asia Afrika pikeun dunya internasional, propil nagara-nagara pamilon Konferensi Bogor, jeung Konferensi Asia Afrika nu dijieun dina multimedia. Dina raraga mapag Delegasi Konferensi Tingkat Tinggi X Gerakan Nonblok taun 1992 r\u00e9hna Indon\u00e9sia kapilih jadi tempat \u00e9ta konferensi sarta jadi Ketua Gerakan Nonblok, Indon\u00e9sia nyieun diorama nu ngagambarkeun kaayaan nalika bubuka Konferensi Asia Afrika taun 1955. Dina raraga Konferensi Tingkat Tinggi Asia Afrika 2005 jeung Mi\u00e9ling 50 Taun Konferensi Asia Afrika 1955 tanggal 22 April \u2013 24 April 2005, tata pam\u00e9ran mus\u00e9um Konferensi Asia Afrika direnovasi alatan aya ide ti Menteri Luar Negeri Republik Indonesia Dr. N. Hassan Wirajuda. T\u00e9hnis rarancang jeung wangunanana dipigaw\u00e9 ku Vico Design jeung Wika Realty.\nKoleksi Musieum.\nDokumen sarta koleksi anu diteundeun di Musieum Konferensi Asia Afrika nya\u00e9ta: \nArt\u00e9pak Konferensi Asia-Afrika: musieum ieu neundeun dokumen asli, poto-poto,sarta art\u00e9pak anu nyambung kalawan Konferensi Asia-Afrika taun 1955. \nBahan arsip: musieum ieu oge ngabogaan kol\u00e9ksi dokum\u00e9n sajarah sarta bahan arsip anu patali jeung lalampahan sajarah nagara-nagara Asia sarta Afrika. \nBaju sarta aks\u00e9sori: koleksi musieum ieu og\u00e9 ngawengku baju, aksesoris, sarta atribut anu dipak\u00e9 ku para d\u00e9legasi sarta pamingpin nagara basa Konfer\u00e9nsi Asia-Afrika. \nBuku, majalah, sarta publikasi: koleksi musieum og\u00e9 ngawengku buku, majalah, sarta bewara patali jeung Konferensi Asia-Afrika. Kol\u00e9ksi-kol\u00e9ksi ieu ngabantuan pengunjung atawa panaliti nu datang nyurtian mending ngeunaan sajarah sarta hartina Konfer\u00e9nsi Asia-Afrika dina boga peran pangaweruh nagara-nagara Asia jeung Afrika dina kont\u00e9ks global.\nPabukon.\nTaun 1985 Abdullah Kamil (Kepala Perwakilan Kedutaan Besar R\u00e9publik Indon\u00e9sia di London) miboga ide pikeun ngawangun hiji pabukon di ieu musieum. Ieu pabukon miboga sajumlahing buku ngeunaan sajarah, sosial, politik, jeung budaya nagara-nagara di Asia Afrika sarta dokum\u00e9n-dokum\u00e9n lianna kayaning; dokumen-dokumen ngeunaan Konferensi Asia Afrika jeung konferensi-konferensi tuluyanana; sarta majalah jeung koran. Ieu pabukon geus kungsi digaw\u00e9 babarengan kalawan Yayasan Mata Hati Indonesia, Rotary, Abiyoso Braille Publishing House, pabukon og\u00e9 nyadiakeun Braille Corner basa taun 2009. Perkawis ieu pihak pengelola boga tujuan ngarojong musieum dina ngalad\u00e9nan kaperluan disabilitas. Dina taun 2011 Kompas Muda Pasundan Bandung nyumbang koleksi buku rumaja ka ieu pabukon.\nAudio Visual.\nDiwangun taun 1985 ku ayana ide ti Abdullah Kamil. Rohangan ieu jadi sarana pikeun muter film-film dokumenter ngeunaan kondisi dunya nepi ka taun 1950-an, Konferensi Asia Afrika jeung konferensi-konferensi lianna, sarta film-film ngeunaan kondisi sosial, politik, jeung budaya ti nagara-nagara di Asia jeung Afrika.\nInpormasi Musieum.\nJl. Asia Afrika No. 65 Bandung - 40111Jawa Barat, Indon\u00e9siaKoordinat GPS :Buka: Sen\u00e9n-Jumaah (08.00-15.00)\nTujuan diwanguna musieum.\nPenyajian Warisan sareng Informasi Konf\u00e9r\u00e9nsi Asia-Afrika\nKumpulan jeung Ngolah Bahan Bacaan\nPanalungtikan Masalah Asia, Afrika sareng Nagara Berkembang\nNgarojong Pangwangunan Kabudayaan Nasional\nNingkatkeun Pamahaman jeung Kerja Sama Antara Bangsa\nKu l\u00e9ngkah-l\u00e9ngkah ieu, Musieum Konferensi Asia Afrika di Gedung Merdeka, Bandung, bisa jadi puseur pangaweruh jeung pamahaman penting ngeunaan sajarah jeung peran penting bangsa Asia Afrika dina pulitik jeung kahirupan dunya."}
{"id": "33862", "revid": "211", "url": "https://su.wikipedia.org/wiki?curid=33862", "title": "Kanker", "text": "Kanker nya\u00e9ta numuwuhna sel nu terus tumbuh di jero awak anu henteu nuturkeun pola pertumbuhan anu normal. S\u00e9l-s\u00e9l nu nyieun kanker t\u00e9h nyebar ka sakumna awak ka bagian-bagian anu meureun jauh ti tempat di mana kanker aya. Kajaba lamun kanker \u00e9ta diangkat atawa diancurkeun, kanker bisa ngabalukarkeun pati ka penderitana.\nS\u00e9l-s\u00e9l di jero awak sok tumuwuh. Dina unggal s\u00e9l-s\u00e9l \u00e9ta ngaleutikan sarta ngaleungit, tempat s\u00e9l \u00e9ta digantikeun ku s\u00e9l-s\u00e9l anyar kalayan jenis nu persis sarua. Tapi s\u00e9l-s\u00e9l kanker katingal b\u00e9da di antara s\u00e9l-s\u00e9l awak anu normal. S\u00e9l-s\u00e9l \u00e9ta kasampak kawas s\u00e9l ngora bagian ti awak di mana s\u00e9l-s\u00e9l \u00e9ta tumuwuh. Tapi cukup b\u00e9da pikeun dipikawanoh minangka kanker sabot ditempo ngaliwatan mikroskop. Sabot s\u00e9l-s\u00e9l kanker ieu beulah sarta nambahan jumlahna, s\u00e9l-s\u00e9l \u00e9ta henteu robah jadi wangun anu bener-bener dewasa sarta saterusna ngandeg ngembang biak. Tapi, s\u00e9l-s\u00e9l \u00e9ta tetep ngora sarta tetep nambahan jumlahna nepi ka jadi picilakaeun.\nSabada s\u00e9l-s\u00e9l kanker tumuwuh, s\u00e9l-s\u00e9l \u00e9ta henteu tetep aya dina hiji tempat, tapi nyebar sarta pindah di antara s\u00e9l-s\u00e9l anu normal. S\u00e9l-s\u00e9l \u00e9ta jadi loba, ku kituna, s\u00e9l-s\u00e9l normal dina bagian awak ieu henteu bisa terus digaw\u00e9 atawa komo henteu bisa hirup. Sabot kanker asup kana getih, kanker \u00e9ta dibawa ka bagian-bagian awak anu jauh. di ditu kanker \u00e9ta baris tumuwuh pikeun nyieun gumpalan-gumpalan badag anu ngaggangu kagiatan-kagiatan ti s\u00e9l-s\u00e9l anu normal.\nPenderita kanker bisa maot kajaba lamun pertumbuhan sarta sumebarna kanker dieureunkeun. \u00c9ta sababna naha kudu ngariksakeun diri sacara berkala pikeun ngadeteksi kanker sarta ngubaranana sam\u00e9m\u00e9h panyakit \u00e9ta nyebar leuwih jauh. Kanker henteu disebarkeun ti jelema anu hiji ka jelema anu s\u00e9j\u00e9nna ngaliwatan hubungan. Tacan aya ubar anu kapanggih anu bisa ngubaran kanker sacara tuntas sarta kapak\u00e9 pikeun kab\u00e9h jenis kanker. Salah sahiji ti sasaran-sasaran anu pangbadagna ti pengobatan nya\u00e9ta bener-bener nyurtian sipat sarta cukang lantaran kanker, sarta n\u00e9angan cara pikeun nungkulan sarta nyageurkeunana."}
{"id": "33864", "revid": "25926", "url": "https://su.wikipedia.org/wiki?curid=33864", "title": "Kawih kaulinan", "text": "Kawih Kaulinan nya\u00e9ta kakawihan barudak atawa kawih murangkalih, mangrupa sabangsa kawih anu biasa dikarawihkeun ku barudak bari arulin, boh dilakukeun di jero imah, boh di luar upamana di buruan keur kaayaan caang bulan, atawa di tempat lianna tempat maran\u00e9hna ulin. Rakitan kakawihan barudak mangrupa lalaguan balar\u00e9a anu sipatna \"anonim\", biasana tara sarua unggal da\u00e9rah sok aya ba\u00e9 b\u00e9dana saeutik. Kiwari kawih kaulinan geus jarang dikawihkeun ku barudak, komo budak nu cicingna di kota mah meureun geus tara pisan dilakukeun, biasana kawih kaulinan t\u00e9h sok dipak\u00e9 ku barudak nu cicingna dipad\u00e9saan atawa pakampungan, di da\u00e9rah pagunungan. Budak nu biasana ngawih lamun keur ulin t\u00e9h sok babarengan jeung babaturannana, tara sosoranganan."}
{"id": "33866", "revid": "28467", "url": "https://su.wikipedia.org/wiki?curid=33866", "title": "Taleus", "text": "Taleus nya\u00e9ta tutuwuhan sabangsa bolang anu sok beutian,Takeus t\u00e9h aya nu bisa didahar jeung aya og\u00e9 nu jadi papa\u00e9s buruan wungkul.\nSajarah Singget.\nTaleus mangrupa pepelakan herba nu hirupna bisa mangtaun-taun. Taleus kaasup kana suku tataleusan (Arac\u00e9ae), Wanguna ajeg, jangkungna 1\u00a0cm atawa leuwih sarta mangrupa pepelakan sausum atawa sapanjang taun. Taleus miboga sawatara ngaran umum nya\u00e9ta Taro, Old cocoyam, \u2018Dash(e)en\u2019 sarta \u2018Eddo (e)\u2019. Di sawatara nagara dipikawanoh kalayan ngaran s\u00e9j\u00e9n, kawas: Abalong (Philipina), Taioba (Brazil), Arvi (India), Keladi (Malaya), Satoimo (Japan), Tayoba (Spanyol) sarta Yu-tao (China.\nIeu pepelakan asalna ti wewengkon Asia Tenggara, nyebar ka China dina abad kahiji, ka Jepang, ka wewengkon Asia Tenggara s\u00e9j\u00e9nna sarta ka sawatara pulo di Samudra Pasifik, kabawa ku migrasi nu nyicingan. Di Indon\u00e9sia talas bisa aya ampir di sakumna kapuloan sarta sumebar ti tepi basisir nepi ka pagunungan di luhur 1000 m dpl., boh liar boh dipelak.\nJenis Pepelakan.\nPepelakan taleus ngandung asam perusi (asam bulao atawa HCN). Sistim akarna serabut, liar sarta pondok. Beutina rupa-rupa. Beurat beutina bisa tepikeun ka 4\u00a0kg atawa leuwih, wanguna silinder atawa buleud, ukuranana 30\u00a0cm x 15\u00a0cm, kelirna coklat. Daunna boga wangun tam\u00e9ng atawa hat\u00e9, panjang lambaran daunna 20\u201350\u00a0cm. Panjang dahana bisa nepi ka 1 m\u00e9ter, kalayan kelir palapahna nu rupa-rupa. Kembangna diwangun luhur tongkol, seludang sarta dahan. Kembang jalu sarta kembang bikangna misah, bikangna aya di handap, sedengkeun kembang jalu aya di di b\u00e9h luhur, sarta dina penclutna aya kembang gabug. Buahna mangrupa buah buni. Sikina loba, wanguna buleud endog, panjangna \u00b1 2\u00a0mm.\nSagala rupa jenis taleus nu aya di wewengkon Bogor nya\u00e9ta taleus sutra, taleus bentul katut taleus ketan. Taleus sutra daunna warna h\u00e9jo ngora sarta miboga bulu lemes kawas sutra. Dipan\u00e9n dina umur 5-6 bulan. Beutina semu soklat kalayan ukuran anu ngabadagan. Taleus bentul mah beutina leuwih badag jeung kelir catangna leuwih wungu ti batan taleus sutra. Taleus bentul bisa dipan\u00e9n sanggeus umur 8-10 bulan kalayan beuti anu r\u00e9latif leuwih badag sarta boga warna leuwih ngora semu kon\u00e9ng. Taleus ketan mah kelir palapahna h\u00e9jo kolot semu beureum. Di Bogor dipikawanoh og\u00e9 jenis taleus anu disebut taleus mant\u00e9ga (taleus gambir/taleus hideung), alatan watang sarta daunna boga kelir gandola (bungur kolot).\nJenis taleus s\u00e9j\u00e9n biasana henteu dikosumsi alatan rasana henteu ngeunah atawa ateul. Contona nya\u00e9ta Taleus Sente anu watang jeung daunna badag, loba dipak\u00e9 pikeun pajangan sarta daunna mindeng dipak\u00e9 pikeun kadaharan lauk. Keur taleus Bolang mah miboga rasa anu ateul, jeung batang sarta daun anu siga totol-totol.\nNgaran da\u00e9rah.\nTaleus mibanda ngaran da\u00e9rah anu b\u00e9da-b\u00e9da: \"eumpeu\" (Ac\u00e9h), \"talo\" (Nias), \"bete\" (Manado), \"kaladi\" (Ambon), \"kaladi\", \"kuladi\", \"taleh\" (Minangkabau), \"keladi\", \"toto\" (Lampung), \"bolang, taleus\" (Sunda), \"dong\u00e9ng\" (Jawa), \"dong\u00e9ng, kaladi\" (Madura), \"kladi, dongeng\" (Bali), \"aladi\" (Gorontalo), \"talak\" (Tolitoli), \"paco\" (Makasar), \"aladi\" (Bugis), \"bete\" (Ternate), \"komo\" (Tidore)."}
{"id": "33868", "revid": "17458", "url": "https://su.wikipedia.org/wiki?curid=33868", "title": "Lot\u00e9k", "text": "Lot\u00e9k nya\u00e9ta kadaharan anu bahanna tina sabangsaning lalab-lalaban kayaning kangkung, engkol, kacang panjang, waluh, jsb.Ngolahna Lalab-lalaban diseupan atawa dikulub, tuluy diabuskeun kana bungbu (suuk, uyah, gula, jsb anu dir\u00e9ndos).salaku kadaharan tradisional lot\u00e9k loba nu mikaresep.Lot\u00e9k m\u00e9h sarua jeung \"pecel\", eusina lalab-lalaban anu dikulub tur dicampur jeung bungbu anu geus dir\u00e9ndos. Bungbu anu dir\u00e9ndos nya\u00e9ta tarasi, gula beureum, bawang bodas, suuk, cai asem, uyah jeung cab\u00e9 atawa c\u00e9ng\u00e9k.Lotek sacara umum leuwih karasa amis ti batan \"pecel\" jeung bisa didahar mak\u00e9 leupeut atawa sangu haneut anu dibarengan ku kurupuk atawa bawang goreng.\nKaonjoyan jeung kah\u00e9ngk\u00e9ran lot\u00e9k.\nKaonjoyan.\nLot\u00e9k miboga kandungan gizi anu luhur ku sabab lot\u00e9k bahan-bahanna tina lalab-lalaban jeung bungbu-bungbu anu ngandung gizi.\nKah\u00e9ngk\u00e9ran.\nLotek salaku kadaharan tradisional can pati loba aya di Kota kawas \"pecel\". Kadaharan ieu loba kapanggih di da\u00e9rah Yogyakarta jeung Jawa Barat.ku sabab \u00e9ta perlu ayana pros\u00e9s ngawanohkeun deui ieu kadaharan di sababaraha kota."}
{"id": "33869", "revid": "11449", "url": "https://su.wikipedia.org/wiki?curid=33869", "title": "Cukil", "text": "Cukil basa Jawana akeul, sungkal, cok\u00e9l nya\u00e9ta parabot paranti nyiuk sangu, dijieunna tina kai, alumunium, atawa plastik. Cukil t\u00e9h parabot tina kai atawa logam(biasana tina alumunium) anu fungsina keur nyiuk sangu. Biasa og\u00e9 disebut c\u00e9ntong disababaraha tempat anu dihartikeun minangka s\u00e9ndok paranti dahar boh anu tina logam atawa tina daun cau. "}
{"id": "33871", "revid": "530417", "url": "https://su.wikipedia.org/wiki?curid=33871", "title": "B\u00e9ntang Pasantr\u00e9n", "text": "B\u00e9ntang Pasantr\u00e9n t\u00e9h novel karangan Us\u00e9p Romli anu diterbitkeun munggaran ku Pustaka Dasentra Bandung, taun 1983. Ukuran bukuna 18\u00a0cm x 12\u00a0cm kandelna 72 kaca. Citakan kaduana diterbitkeun ku Kiblat Buku Utama Bandung, taun 2006, ukuran bukuna dirobah jadi 20,5\u00a0cm x 15\u00a0cm, kandelna mah angger 72 kaca.\"B\u00e9ntang Pasantren\" nyaritakeun katresna santri ka putra ajengan anu jadi rebutan lurah santri jeung santri kahot s\u00e9j\u00e9nna. Ku katapisna dina nyusun ungkara anu direumbeuy ku humor jeung kekecapan has pasantr\u00e9n beunang nyutat tina al-Qur\u2019an, hadits, jeung kitab liana. Ieu karya Usep Romli H. M. t\u00e9h kaasup karya petingan anu milu ngabeungharan sastra Sunda. Dina ieu novel pangarang nembrakkeun masalah ajaran moral jeung atikan. Karep kolot ngajurung anakna, kulawarga, jeung babaturan ged\u00e9 pisan pangaruhna dina enggoning ngahontal nu jadi pangharepan jeung cita-cita. Diajar kalawan suhud dibarung ku ihtiar tangtu bakal tinekanan luyu jeung pamaksudan. Ari soal tresna jeung asmara ukur jadi salah sahiji pangrojongna dina ngahontal tujuannana. Dina ieu novel pangarang kalawan \u00e9c\u00e9s ngagambarkeun kahirupan santri di lingkungan pasantr\u00e9n. Kahirupan jeung sifat santri alus pisan digambarkeun minangka bungbu katresna antara santri anu asalna tina kasang tukang atikan sakola umum, tapi ku indung bapana dipasantrenkeun lantaran hayang sina jadi ajengan siga akina jeung mojang geulis putra kameumeut ajengan nu dipikahayang tur diparebutkeun ku lurah santri jeung santri senior s\u00e9j\u00e9nna. "}
{"id": "33872", "revid": "25926", "url": "https://su.wikipedia.org/wiki?curid=33872", "title": "Yos\u00e9ph Iskandar", "text": "Yoseph Iskandar lahir di Purwakarta 11 Januari 1953, ngantunkeun di Kecamatan Ujungberung, Bandung, 26 Maret 2008, tabuh 1.00 WIB. Panyajak, sutradara, panulis carpon, novel, roman, jeung drama dina basa Sunda. Tamat ti SMA, Yoseph asup ka ATPU (Akademi T\u00e9knik Pekerjaan Umum) di Bandung. Tapi Yoseph leuwih kataji kana kagiatan kasenian mahasiswana batan kuliahna; di antarana Yoseph kungsi mingpin \u201cTeater Khas\" (1977-1981). Saterusna, Yoseph milih pikeun ninggalkeun dunya t\u00e9hnik. Bareng jeung sastrawan saentraganana saperti Eddy D. Iskandar, Godi Suwarna, Juniarso Ridwan, Beni Setia saparakanca, anjeunna nyieun hiji organisasi para sastrawan Sunda , nu dingaranan Durma Kangka.\nKarya-karyana.\nYoseph mimiti nulis carpon jeung sajak Sunda. Taun 1979-1985 jadi salah saurang r\u00e9daktur \"Mangl\u00e9\". Waktu harita, minatna kana sajarah Sunda mimiti kahudangkeun. Yoseph mimiti diajar maca jeung neuleuman naskah Wangsakerta ku suwargina Saleh Danasasmita. Saterusna, \u00e9ta naskah t\u00e9h jadi modal pikeun ngarang novel-nov\u00e9l sajarahna, kayaning \"Perang Bubat\" (1988), \"Wastu Kancana\" (1989), \"Prabu Wangisutah\" (1991), \"Tanjeur na Juritan\", \"Jaya di Buana\" (1991), \"Pamanahrasa\" (1991), \"Putri Subanglarang\" (1991), \"Prabu Anom Jayad\u00e9wata\" (1996), \"Tri Tangtu di Bumi\" (1996). Nov\u00e9lna \"Tanjeur na Juritan Jaya di Buana\" dil\u00e9l\u00e9r Hadiah Sastra Rancag\u00e9 (1992). Nov\u00e9l sajarahna \"Tri Tangtu di Bumi\" og\u00e9 meunang Hadiah Sastra Rancag\u00e9 1997. Sajak-sajak Yoseph diterbitkeun babarengan jeung karya panyajak saentraganana saperti Eddy D.Iskandar, Godi Suwarna, Beni Setia, jeung lain-lainna, dina \"Antologi Puisi Sunda Mutakhir\" (1980) jeung \"Tumbal\" (1984). Drama karyana \"Juag To\u00e9d\" (1984) mindeng dipentaskeun sacara kolosal tur disutradaraan ku anjeunna di Bandung, Jakarta jeung kota-kota lianna di Jawa Barat. Ieu drama komedi teu leupas tina sajarah kamekaran seni tari jaipongan nu dipopiul\u00e9rkeun ahir taun 1970-an ku Gugum Gumbira, Tati Sal\u00e9h (alm), jeung Euis Komariah. \nYoseph kawilang panulis drama sajarah nu kawilang produktif. Hal ieu bisa ditit\u00e9nan tina naskah drama nu judulna \u201cNgadegna Pajajaran\u201d, \u201cPemberontakan Cakrawarman\u201d, \u201cRuntagna Pajajaran\u201d, \u201cNyi Puun\u201d, \u201cTanjeur Pajajaran\u201d, \u201cHaji Prawatasari\u201d, jeung sajabana. Salain ti \u00e9ta, salaku panulis nu sadar kana sajarahna, Yoseph og\u00e9 kawilang peka dina neuleuman r\u00e9alitas sosial di sabudeureunana. Saperti dina drama nu judulna \u201cJuag To\u00e9d\u201d, \u201cHar\u00e9wos Nu Gaib\u201d, \u201cBOM\u201d, atawa \u201cCucunguk\u201d, nu di jerona ngandung kritikan-kritikan nu nyugak. Dina f\u00e9stival Drama Basa Sunda (FDBS) IX taun 2006, \u201cCucunguk\u201d jadi naskah drama nu panglobana dipilih ku pamilon. Salian ti \u00e9ta dina widang atikan, Yoseph og\u00e9 kungsi jadi dos\u00e9n di UNPAS, UNTIRTA, UC Santa Cruz California Amerika."}
{"id": "33873", "revid": "25926", "url": "https://su.wikipedia.org/wiki?curid=33873", "title": "Lomari", "text": "Lomari nya\u00e9ta kotak dialus-alus paranti panyimpenan papak\u00e9an, parabotan anu teu dipak\u00e9. Sok disebut alamari atawa lamari .\nGambaran.\nBiasana lomari sok aya kacaan, kaca lomari nu di gigireun jeung pantona mak\u00e9 kaca nepi ka saeusi lomari bisa t\u00e9mbong ka luar, osok disebut og\u00e9 prongkas\nRupa-Rupa Lomari.\nCara milih lomari beusi (brankas) :"}
{"id": "33874", "revid": "25926", "url": "https://su.wikipedia.org/wiki?curid=33874", "title": "Korsi", "text": "Korsi nya\u00e9ta pangdiukan saurangeun nu sukuna opat, jangkungna leuwih kurang sapanjang bitis kolot, sok disebut og\u00e9 korsih, korsi panjang bisa di diukan ku dua urang atawa leuwih. bojod korsi nu pangdiukannana tina rarawat (ram) ho\u00e9 nu rusak nepi ka lamun diuk t\u00e9h birit bisa moncor ka hadap, sok disebut og\u00e9 bodol."}
{"id": "33875", "revid": "25926", "url": "https://su.wikipedia.org/wiki?curid=33875", "title": "Kabudayaan Sunda", "text": "Kabudayaan Sunda nya\u00e9ta sagala rupa hal anu aya hubunganna jeung budaya Sunda.\nWatek Urang sunda.\nSaban bangsa mibanda \u00e9tos, kultur, sarta budaya anu b\u00e9da. Tapi tong an\u00e9h lamun aya bangsa anu boga kahayang pikeun melakeun \u00e9tos budayana ka bangsa s\u00e9j\u00e9n, alatan nyangka y\u00e9n etos sarta kultur budaya mibanda kaonjoyan. Kabiasaan ieu kasampak dina \u00e9tos sarta kultur budaya bangsa urang, alatan dina sawatara d\u00e9kadeu geus kah\u00e9bos ku budaya bangsa s\u00e9j\u00e9n.\nArus \"modernisasi\" ngagempur budaya nasional urang anu jadi jati diri bangsa. Budaya nasional kiwari kasampak pohara kuna, komo aya \"generasi\" ngora anu \u00e9ra diajarna, pangabisa ngawasa kasenian tradisional dianggap teu m\u00e9r\u00e9 mangpaat. Rasa bangsa beuki leungit, alatan budaya bangsa s\u00e9j\u00e9n leuwih kasampak di batan budaya sorangan, kaayaan ieu og\u00e9 lumangsung dina budaya Sunda, ku kituna urang Sunda kaleungitan jati dirina. Pikeun nyanghareupan bangbalu dina kabudayaan Sunda, aya alusna urang ngal\u00e9ngkah ka tukang tiheula. Diajar, sarta ngumpulkeun keusik mutiara anu ambacak salila ieu, loba papatah anu kapopohokeun, alatan henteu kungsi kacaba ku nu bogana. Hal ieu lantaran kurang boga kahayang pikeun diajar, komo maran\u00e9hanana m\u00e9r\u00e9 anggapan tinggaleun jaman. Lamun ditalungtik, sabenerna pamor \u00e9tika moral Sunda boga hasanah hikmah anu rongkah, hal \u00e9ta kagambar liwat talarina.\nAya sawatara \u00e9tos atawa watek dina budaya Sunda ngeunaan hiji jalan pikeun ngahontal tujuan hirup. Sajaba ti \u00e9ta, \u00e9tos sarta watek Sunda og\u00e9 bisa jadi bekel kasalametan dina ngambah kahirupan di dunya ieu, di antarana wa\u00e9 nya\u00e9ta aya lima, cageur, bageur, bener, singer, sarta pinter anu geus lahir kira-kira jaman Salakanagara sarta Tarumanagara. \nWengkuan G\u00e9ografis.\nSacara g\u00e9ografis Jawa Barat (kiwari jeung Banten) mangrupa tempat lahir jeung tumuwuhna kabudayaan Sunda, Jawa Barat og\u00e9 mangrupa da\u00e9rah kapuloan anu biasa dosebut kapuloan Nusantara. Istilah \u00e9ta dipak\u00e9 dina abad ka-14 Masehi nya\u00e9ta jaman Majapahit. Da\u00e9rah Jawa Barat anu tumuwuh minangka tempat urang sunda hirup miboga kamekaran anu tangtu dina sagala asp\u00e9k saperti t\u00e9knologi( pakasaban), sistem duduluran, basa, kasenian, ageman, jeung \u00e9lmu pangaweruh.\nT\u00e9knologi Tatan\u00e9n Tradisional.\nTatan\u00e9n pikeun masarakat Sunda lain hal anu an\u00e9h, sabab dina kabudayaan masrakat Sunda pakasaban anu utama nya\u00e9ta tatan\u00e9n. Tatan\u00e9n geus tumuwuh mangabad-abad di masarakat sunda, ti mimiti jaman purba kabiasaan tatan\u00e9n geus dilakonan ku masarakat Sunda, sabab kaayaan alam anu nyadiakeun minangka kabutuhan pikeun neruskeun hirup harita. Sakab\u00e9h kagiatan merlukeun atawa miboga pakakas husus, kitu deui dina widang tatan\u00e9n. Pakakas nu dibutuhkeun t\u00e9h di antarana :\nSistem Duduluran.\nUrang Sunda ngagem sistem duduluran anu sipatna \"patental\" jiga urang Jawa.\nHartina urang sunda yakin ayana duduluran boh ngaliwatan dulur ti indung boh dulur ti bapa. Sistem duduluran masarakat sunda, umumna sakum manusa di dunya aya disababkeun dua faktor nya\u00e9ta turunan jeung ayana ritual nikah .\nNu pang pentingna dina tingkat hubungan duduluran urang Sunda dumasar b\u00e9b\u00e9daan generasi tilu golongan. \nKatilu golongan nu dimaksud nya\u00e9ta (1) golongan sepuh, kolot, wong tuo anu ngawengku aki, nini, bapa, jeung ema, generasi anu tingkatanna leuwih luhur ti \u00e9go; (2) golongan sadulur, dina harti anu heureut, nya\u00e9ta dulur saindung-sabapa, dulur t\u00e9r\u00e9 (dulur saindung misah bapa atawa dulur sabapa misah indung), nu disebut lanceuk lamun umurna leuwih kolot jeung adi atawa rayi lamun umurna leuwih ngora.\nJadi sadulur t\u00e9h hiji generasi jeung \u00e9go; (3) golongan anak, nya\u00e9ta turunan \u00e9go, anak \u00e9go, lalaki atawa aw\u00e9w\u00e9 .\nSistem duduluran masarakat sunda anu dipikawanoh kiwari aya tujuh turunan, tapi sabenerna urang sunda baheula miboga salapan garis turunan nya\u00e9ta anak, euncu, umpi, cicip, muning, anggasantana, kulasantana, pretisantana, jeung witwekas.\nKiwari sistem duduluran urang sunda leuwih dipikawanoh Pancakaki.\nPancakaki nya\u00e9ta hiji sistem anu ngagambarkeun hubungan kulawarga.\nDina adat istiadat urang sunda, pancakaki t\u00e9h mibanda dua harti.\nHarti anu kahiji, pancakaki t\u00e9h mangrupa perenahna jelema ka jelema deui, anu sakulawarga atawa anu kaasup baraya k\u00e9n\u00e9h.\nUpamana wa\u00e9 kumaha pancakaki si Dadap ka si Waru, naha kaasup indung, bapa, nini, aki, emang, bibi, anak, buyut, alo, suan, jst\u00e9.\nHarti anu kadua pancakaki t\u00e9h mangrupa papayan perenahna kabarayaan.\nRundayan/Turunan.\nTi luhur ka handap.\n-Bau Sinduk : Indung Bapana Gantung Siwur/Kait Siwur\n-Gantung Siwur/Kait Siwur : Indung Bapana Udeg-udeg\n-Udeg-udeg : Indung Bapana Janggawareng\n-Janggawareng : Indung Bapana Bao\n-Bao : Indung Bapana Buyut\n-Buyut : Indung Bapana Nini\n-Nini : Indungna indung/bapa\n-Aki : Bapana Indung/bapa\n-Indung : Indungna anak\n-Bapa : Bapana anak\n-Anak : Indung Bapana Incu\n-Incu : Anakna anak\n-Buyut : Anakna incu\n-Bao : Anakna buyut\n-Janggawareng : Anakna bao\n-Udeg-udeg : Anakna janggawareng\n-Gantung siwur/kait siwur : Anakna udeg-udeg\n-Bau sinduk : Anakna gantung siwur/kait siwur.\nKa gigir.\n-Adi : Dulur Sahandapeun\n-Lanceuk : Dulur Saluhureun\n-Emang : Adina Bapa/Indung (lalaki)\n-Bibi : Adina Bapa/Indung (aw\u00e9w\u00e9)\n-Ua : Lanceuk Bapa/Indung\n-Alo : Anak Lanceuk\n-Suan : Anak Adi\n-Kapiadi : Anak Emang/Bibi\n-Kapilanceuk : Anakna Ua\n-Incu ti gigir : Incuna Adi\n-Aki ti gigir : Adina/Lanceukna Aki/Nini (lalaki)\n-Nini ti gigir : Adina/Lanceukna Aki/Nini (aw\u00e9w\u00e9)\n-Ua ti gigir : Anakna Lanceuk Aki/Nini\n-Emang ti gigir : Anakna Adi Aki/Nini (lalaki)\n-Bibi ti gigir : Anakna Adi Aki/Nini (aw\u00e9w\u00e9).\nIstilah anu S\u00e9j\u00e9nna.\n-Adi Beuteung : Adina Pamajikan/Salaki\n-Dulur Sabaraya : Dulur pisan, anakna emang/bibi jeung ua\n-Dulur Teges : Dulur enya saindung sabapa\n-Indung T\u00e9r\u00e9 : Pamajikan Bapa lain anu ngalahirkeun urang\n-Bapa t\u00e9r\u00e9 : Salaki indung lain anu ngalantarankeun urang lahir\n-Anak T\u00e9r\u00e9 : Anak sampakan ti lalaki/pamajikan\n-Dulur Pat\u00e9t\u00e9r\u00e9an : Anak indung/bapa t\u00e9r\u00e9\n-Cikal : Anak pangged\u00e9na\n-Pangais Bungsu : Lanceukna bungsu\n-Bungsu : Anak Pangleutikna\n-Baraya La\u00e9r : Baraya anu nurutkeun pancakaki geus jauh perenahna \n-Teu Hir Teu Walahir : Teu baraya saeutik-eutik acan\n-Bau-bau Sinduk : Baraya k\u00e9n\u00e9h sanajan geus la\u00e9r\n-Dulur P\u00e9t ku Hinis : Dulur teges\n-Baraya : Sakur anu aya pancakakina\n-Karuhun : Luluhur, jalma-jalma anu kungsi aya lilaHeulaeun urang, anu ngarundaykeun urang\n-B\u00e9san : Indung/bapana minantu\n-Minantu : salaki/pamajikan anak\n-Mitoha : Indung/bapana salaki atawa pamajikan\n-Dahuan : Salaki atawa pamajikanna lanceuk.\nBasa &amp; Aksara.\nInformasi pangkolotna ngeunaan basa jeung aksara nu dipak\u00e9 di wilayah Kepuloan Nusantara, kaasup Tatar Sunda, aya dina prasasti ti abad ka-5 Masehi. Dina \u00e9ta abad digunakeun basa Sanksekerta jeung aksara Palawa pikeun nuliskeun sababaraha prasasti di Kalimantan Timur (Karajaan Kutai) jeung Tatar Sunda (Karajaan Tarumanagara). \u00c9ta basa jeung aksara lain basa pituin tuluy dipak\u00e9 pikeun nuliskeun dokumen resmi, henteu digunakeun pikeun komunikasi sosial. Jaman Karajaan Galuh jeung Karajaan Sunda, prasasti jeung naskah ditulis ngagunakeun dua basa jeung dua aksara, nya\u00e9ta basa jeung aksara Sunda kuna sarta basa jeung aksara Jawa kuna.\nBasa Sunda resmi diaku minangka basa nu madeg mandiri ti mimiti taun 1841, dicirikan ku ayana (terbitna) kamus basa Sunda nu munggaran (kamus basa Belanda-Melayu jeung Sunda). Kamus \u00e9ta diterbitkeun di Amsterdam, disusun ku T. Roorda, Sarjana basa timur, sedengkeun kandaga kecapna mah dikumpulkeun ku De Wilde. Tuluy Roorda ngajieun pernyataan:\nBasa Sunda minangka basa anu digunakeun dina pakumbuhan masyarakat, miboga sababaraha dial\u00e9k gumantung da\u00e9rahna, kayaning dial\u00e9k Banten, Bogor, Parahyangan, jeung Cirebon. Alatan kitu, basa Sunda og\u00e9 mibanda basa anu maneuh dina hartian basa lulugu minangka basa penganteur atawa basa nu baku dina pengajaran atawa dina pakumbuhan nya\u00e9ta basa nu aya di wilayah Priangan utamanya Bandung. Dina basa Sunda aya anu disebut undak-usuk basa anu mangrupa padodan pikeun basa masarakat sunda.\nUndak-Usuk basa Sunda gumelar antara abad ka-18 atawa 19 nalika datang pangaruh politik Mataram jeung pengaruh ti basa Jawa Kuna. Dina jaman harita, jaman urang dijajah Walanda, m\u00e9mang dina pakumbuhan urang Sunda (cara pakumbuhan sakumna urang Indonesia) aya panta-panta sosial. Dalah kalungguhan masing-masing jalma og\u00e9 b\u00e9da-b\u00e9da nurutkeun hukum, da aya hukum anu khusus pikeun urang Walanda katut urang Barat, aya hukum husus pikeun utang Timur asing (Cina, Arab, Keling jst\u00e9). Ari urang pribumi jadi dadampar panghandapna. Tapi ku lantaran jumlahna pangr\u00e9ana, masih k\u00e9n\u00e9h dibagi-bagi deui kana panta-panta: m\u00e9nak, santana, somah atawa cacah kuricakan. Undak-usuk basa anu dijieun jeung diajarkeun dina abad ka-19 nepi ka awal ka-20, m\u00e9mang luyu jeung kaayaan masyarakat Sunda harita anu dibagi dina tahap-tahap sosial.\nBasa Sunda mibanda alat pikeun nuliskeunana nya\u00e9ta aksara Sunda, og\u00e9 dieuyeuban ku undak-usukna anu digunakeun nalika nyarita anu diluyukeun jeung tempat, jalma anu diajak nyarita jeung anu dicaritakeunana minangka silih aj\u00e9nan anatara papadana. T\u00e9t\u00e9la geuning basa Sunda t\u00e9h mangrupa basa anu madeg mandiri, basa anu tumuwuh di lingkungan masarakat Sunda, basa nu kudu dijaga, kudu diriksa jeung diraksa ku sakumna urang Sunda minangka salah sahiji unsur budaya pikeun ng\u00e9c\u00e9skeun y\u00e9n \u201cBasa Sunda Jati Diri Urang Sunda\u201d.\n\u00c9lmu Pangaweruh.\nDina masarakat sunda, aya anu istilah Pamali,Uga, Cacandran, jeung Kili-kila pikeun sawatara \u00e9lmu pangaweruh masarakat sunda jaman harita.\nPamali.\nPamali, mangrupa istilah Basa Sunda pikeun ngagambarkeun norma tradisi lokal.\nUpama norma \u00e9ta teu dilaksanakeun, mangka bakal aya balukarna. Dina tradisi filsafat positif, pamali t\u00e9h disawang teu asup akal, sabab pamali miboga harti nu teu logis. Tapi dina jihat s\u00e9j\u00e9n pamali disawang pikeun hiji kaarifan lokal nu sabenerna miboga rasionalitasna sorangan nu aya patalina jeung \u00e9tika. Dihandap ieu aya conto-conto pamali nu bisa dipercaya ku urang atawa henteu : \nUga.\nUga jeung wangun s\u00e9j\u00e9n nu aya di sakuliah dunya, geus aya ti jaman baheula. \nHal ieu dumasar kana ungakara-ungkara anu aya dina ajaran agama jeung \"folklor\" anu aya di unggal nagara.\nDina agama Islam, uga disebut \u201cnubuat\u201d anu eusina mangrupa tujuman pikeun kahirupan ka hareup.\nBasa uga ditelahkeunana kana omongan anu m\u00e9r\u00e9 b\u00e9ja piayaeun naon-naon kangeunahan atawa bancang pak\u00e9wuh (kasusahan) di ahir, tapi lain anu bangsa lahir, saperti kana tangkal cau, jaga bakal jantungan. Ieu jelema jagana bakal diruang; tapi kapak\u00e9na uga mah kanu moal kapanggih, tapi ku pikiran tahayulan jelema tangtu kapangih, ngan teu nyaho di urang k\u00e9n\u00e9h atawa ku anak incu.\nNu matak ari aya nu rada sarupa jeung taksiran sok diaoromongkeun \u2018geus tepi ka ugana\u2019 atawa \u2018samorong ceuk uga\u2019.\nAri conto-contona omongan baheula:\n\"Jaga mah, barudak, sajajalana disaungan\". B\u00e9h kar\u00e9ta api.\n\"Gancang carita b\u00e9ja, mun geus aya balabar kawat\". B\u00e9h telegram.\n\"Jaga mah, barudak, batu turun keusik na\u00e9k\". B\u00e9h anak somah na\u00e9k pangkat, anak m\u00e9nak teu pangkat.\n\"Jaga mah, barudak, ngateuran ka nu digaw\u00e9 g\u00e9 mawa k\u00e9jo dina iteuk, nandakeun angker gaw\u00e9\" B\u00e9h nu dagang di pagaw\u00e9an.\nCacandran.\nCacandran, nya\u00e9ta carita luluhur nu ngagambarkeun kaayaan nagara jeung sajabana nu bakal dialaman, saperti cacandran masarakat sunda numutkeun kolot baheula geus ngomong y\u00e9n \u201cSumedang ngarangrangan, galunggung ngadeg tumenggung, Sukapura ngadaun ngora, Bandung heurin ku tangtung, Cianjur katalajuran, Ciamis amis ku man\u00e9h, Banagara sor ka tengah \u201d. Hiji uga anu kawentar di Tatar Sunda.\nAri uga t\u00e9h bisa jadi ramalan atawa prediksi, tapi, bisa jadi og\u00e9 panggero pikeun sasadiaan sangkan ulah kajadian atawa ulah kasorang hal sakumaha anu digambarkeun dina uga. uga anu tadi aya benerna, tapi aya og\u00e9 teu benerna. Benerna, ku sabab memang kabuktian, ayeuna Bandung heurin ku tangtung. Malah lain wa\u00e9 keur anu masih hirup (anu masih bisa nangtung) heurin t\u00e9h, dalah keur anu maot g\u00e9 di sababaraha tempat geus heurin kacida. Puluhan taun ka tukang di daerah Cicadas kungsi kajadian aya mayit dina pasaran anu rek ti imah ka masjid pikeun disholatkeun nepi ka kudu ngajebol hateup jeung kentengna, Kituna t\u00e9h sabab lamun \u00e9ta pasaran dibawa ngaliwatan panto sakumaha ilaharna moal bisa, da heurin t\u00e9a jalan kaluar tina panto mah. Anu bener deui: Cianjur. Memang \u00e9ta kota/wewengkon ayeuna jadi rada tiiseun. Sababna tangtu ku lantaran geus aya jalan tol Purbaleunyi anu ngabalukarkeun lalar liwat kandaraan Bandung-Jakarta jeung sabalikna leuwih rame ngaliwatan \u00e9ta jalan tol tinimbang ngaliwatan Cianjur. Tapi, moal boa, prediksi \"katalanjuran\" t\u00e9h og\u00e9 pikeun ngingetkeun y\u00e9n Cianjur bisa wa\u00e9 dicapluk ku DKI Jakarta dina kons\u00e9p (anu dipaksakeun) megapolitan t\u00e9a.\nKila-kila.\nKila-Kila, nya\u00e9ta totond\u00e9n ti alam kana naon-naon anu bakal kajadian ku urang.\nJalma-jalma nu hirup tiheula sam\u00e9m\u00e9h urang nya\u00e9ta kolot atawa karuhun urang leuwih dalit jeung alam.\nManusa miara alam nya kitu og\u00e9 alam miara manusa.\nNya salah sahijina ku ayana sasatoan anu m\u00e9r\u00e9 totond\u00e9n siga kieu t\u00e9a. Cenah :\nAgeman.\nMasarakat Sunda henteu kawas lolobana masarakat anu s\u00e9j\u00e9n, di mana masarakat Sunda henteu miboga mitos ngeunaan panyiptaan atawa mitos-mitos s\u00e9j\u00e9n anu ng\u00e9c\u00e9skeun asal-usulna. Henteu saurang og\u00e9 weruh ti mana datangna urang Sunda, og\u00e9 kumaha maran\u00e9hanana nyicingan di Jawa Barat. Jigana dina abad-abad kahiji Masehi, sajumplukan leutik suku Sunda maluruh leuweung-leuweung gunung sarta ngalakonan budaya ngahuma pikeun muka leuweung.\nKab\u00e9h mitos pangmimitina ngomong y\u00e9n urang Sunda leuwih pantes gaw\u00e9 ngahuma batan patani par\u00e9. Ageman masarakat Sunda baheula nya\u00e9ta ageman pituin urang Sunda nya\u00e9ta Sunda wiwitan. Sanajan mustahil pikeun nyaho sacara pasti kawas naon kapercayaan Sunda wiwitan jeung iraha tumuwuhna, tapi numutkeun pituduh nu kapanggih dina wawacan sarta suku Baduy nyebutkeun y\u00e9n ageman maran\u00e9hanana nya\u00e9ta Sunda Wiwitan (urang Sunda anu pangheulana). Lain ngan suku Baduy anu ampir leupas ti elemen- elemen Islam, tapi suku Sunda og\u00e9 nempokeun karakteristik Hindu anu saeutik pisan.\nKaayeunakeun masarakat Sunda kiwari geus loba anu kapangaruhan ku agama islam malah ampir kab\u00e9h, tapi lain hartina ageman sunda wiwitan leungit. Kiwari ageman sunda wiwitan dipak\u00e9 ku sawatara masarakat Sunda saperti masarakat Baduy. Iwal ti \u00e9ta ageman anu masih hirup di masarakat sunda kiwari nya\u00e9ta upacara-upacara asat saperti s\u00e9r\u00e9n taun, p\u00e9sta rakyat jsb."}
{"id": "33876", "revid": "6004", "url": "https://su.wikipedia.org/wiki?curid=33876", "title": "KORSI", "text": ""}
{"id": "33877", "revid": "25926", "url": "https://su.wikipedia.org/wiki?curid=33877", "title": "Organisasi pikeun Kaamanan jeung Sabilulungan di \u00c9ropa", "text": "Organisasi pikeun Kaamanan jeung Sabilulungan di \u00c9ropa ( ) mangrupa organisasi antarpamar\u00e9ntah kaamanan pangged\u00e9na di dunya. Tujuanna kaasup masalah kawas ngadalian pakakas, hak asasi manusa, kab\u00e9basan p\u00e9rs, jeung pamilihan adil. Kalobaannana ti 3.500 stafna ngagaw\u00e9 di lapangan, jeung kira-kira 10% di kantor puseur.\nOSCE mangrupa hiji organisasi \"ad hoc\" dina Piagam Sarikat Bangsa-Bangsa (Bab VIII), jeung ditujukeun dina pang\u00e9lingan awal, panyegahan konflik, manajem\u00e9n krisis jeung r\u00e9habilitasi saenggeus konflik. 56 nagara anggotana asalna ti \u00c9ropa, Kaukasus, Asia Tengah, jeung Am\u00e9rika Kal\u00e9r jeung ngawengku sabagian beulah bumi kal\u00e9r. Diwangun dina Perang Tiis salaku forum W\u00e9tan-Kulon.\nSarikat Bangsa-Bangsa.\nOSCE nganggap man\u00e9hna hiji organisasi r\u00e9gional dina Piagam Sarikat Bangsa-Bangsa Bab VIII jeung mangrupa hiji pan\u00e9njo Majelis Umum Sarikat Bangsa-Bangsa. Pingpina mibanda panc\u00e9n masihan laporan rutin ka D\u00e9wan Kaamanan Sarikat Bangsa-Bangsa.\nPranala luar.\n[[Kategori:Pan\u00e9njo Majelis Umum PBB]]"}
{"id": "33881", "revid": "3874", "url": "https://su.wikipedia.org/wiki?curid=33881", "title": "OSCE", "text": ""}
{"id": "33884", "revid": "13850", "url": "https://su.wikipedia.org/wiki?curid=33884", "title": "Bandar Udara Internasional Rafik Hariri", "text": "Bandara Internasional Rafik Hariri (Basa Arab: \u0645\u0637\u0627\u0631 \u0631\u0641\u064a\u0642 \u0627\u0644\u062d\u0631\u064a\u0631\u064a \u0627\u0644\u062f\u0648\u0644\u064a) mangrupa bandar udara nu aya di bagian kidul B\u00e9irut, Libanon, jeung mangrupa sahiji-hijina bandara kom\u00e9rsial nu gaw\u00e9 di nagara ieu. Bandara ieu mangrupa pangkalan ti maskap\u00e9 nasional Libanon, Middle East Airlines (M\u00e9a). Bandara ieu og\u00e9 mangrupa pangkalan pausahaan pangangkutan kargo Trans Mediterranean Airways (TMA Cargo). Ngaranna dicandak ti nami pangusaha jeung urut perdana menteri Libanon, Rafik Hariri."}
{"id": "33885", "revid": "3874", "url": "https://su.wikipedia.org/wiki?curid=33885", "title": "Kode bandar udara IATA", "text": ""}
{"id": "33886", "revid": "3874", "url": "https://su.wikipedia.org/wiki?curid=33886", "title": "International Civil Aviation Organization airport code", "text": ""}
{"id": "33887", "revid": "3874", "url": "https://su.wikipedia.org/wiki?curid=33887", "title": "International Air Transport Association airport code", "text": ""}
{"id": "33889", "revid": "25926", "url": "https://su.wikipedia.org/wiki?curid=33889", "title": "Debus Garut", "text": "Debus Garut nya\u00e9ta salah sahiji kasenian tradisional rahayat Jawa Barat anu perenahna di Pameungpeuk Kabupat\u00e9n Garut, ayana ieu kasenian t\u00e9h dina abad ka-13 ku salah saurang inohong penyebar Agama Islam, nalika di da\u00e9rah \u00e9ta encan mikawanoh kana ajaran agama Islam. Inohong anu nyebarkeunna t\u00e9h sok disebut Mama Ajengan.\n\u00c9timologi.\nDebus asal tina kecap ged\u00e9bus, ngaran pakakas anu seukeut anu bahana tina beusi anu beulah sisina seukeut. Pakakas ieu osok dipak\u00e9 nalika mintonkeun debus. Ku sabab kitu ku masarakat sok nyebut elmu kawedukan, kasaktian anu ditongtonkeun.\nPintonan.\nBiasana pama\u00e9n debus ku lalaki, tapi sangkan bisa mintonkeun ieu kasenian kudu puasa antara 7 nepi ka 40 po\u00e9 (\"mati geni\"). Sarat-sarat jadi pama\u00e9n debus t\u00e9h nya\u00e9ta lalaki atawa aw\u00e9w\u00e9 anu umurna 10 taun nepi ka 50 taun anu agamana Islam. Baju anu dipak\u00e9 nalika mintonkeun ieu kasenian t\u00e9h nya\u00e9ta baju kampr\u00e9t warna hideung jeung mak\u00e9 iket atawa lomar. Jumlah pama\u00e9n antara 12 nepi ka 15 urang, masing-masingna miboga peran aya anu tukang nabeuh kendang saurang, nabeuh rebana saurang, nabeuh dogdog atawa tingtit dua urang, nabeuh kecr\u00e9k saurang, nu maca jikir 4 urang, s\u00e9sana pama\u00e9n 5 urang jeung saurang dalang anu ngarangkep jadi pama\u00e9n. Nalika mintonkeun sok dipirig ku musik jeung lagu-lagu anu pupujian anu ngagungkeun Gusti Alloh SWT jeung Kangjeng Nabi Muhammad SAW, sair laguna basa Arab saperti kieu:\n\"Ibadallah rijalallah \n\"Aqisuna liajlillah\nWaqunu aonana fillah\nAsa nabdho bifadillah\n\" Waya aqta waya anjah\nWaya sadatu ya ahbab\nWa antum ya solil albab\nTa'ala wansuru lillah\"\n\"Saalnakum saalnakum\nWalizufa rojaonakum\nWalif amrin kosodnakum\nPasusu azmakum lillah\nFata Robbi bisadati\nTakaqokli isarati\nAsatati bisarati\nWa yaspu waktuna lillah\n\"Mikasfil hajbi an aeni\nWa raf il baeni min baeni\nWa tamsil kaefi wal seni\nAinuril wajhiya Allah\"\n\"Solatulloh hi maolana\nAla man bil hudajana\nWa man bilhaqi aulana\nSafiil haqi indallah,jst...\nPintonan kasenian debus disaluyukeun jeung kabutuhan, artina bisa isuk-isuk, beurang atawa sor\u00e9 jeung peuting. Salain ti \u00e9ta bisa dipintonkeun di tempat terbuka."}
{"id": "33890", "revid": "15233", "url": "https://su.wikipedia.org/wiki?curid=33890", "title": "Ramdhani Qubil AJ", "text": "Ramdhani Qubil AJ () nya\u00e9ta hiji palakon jeung palawak Indon\u00e9sia. Anjeunna katelah minangka \"Jambrong\" dina s\u00e9rial TV, \"Lorong Waktu\". Anjeunna og\u00e9 ma\u00e9nkeun peran minangka Madit Musyawarah di sinetron \"Islam KTP\"."}
{"id": "33892", "revid": "25926", "url": "https://su.wikipedia.org/wiki?curid=33892", "title": "Dano Van", "text": "Dano Van (Turki: Van G\u00f6l\u00fc, Arm\u00e9nia: \u054e\u0561\u0576\u0561 \u056c\u056b\u0573) mangrupa dano nu pangged\u00e9na di Turki, aya di bagian w\u00e9tan nagara \u00e9ta.\nDano ieu mangrupa dano cai asin jeung aslina t\u00e9h gunung api nu geus pa\u00e9h. Dano ieu narima cai ti wahangan-wahangan di sakurilingna. Panjang dano Van nya\u00e9ta 120 kilom\u00e9ter, jeung l\u00e9barna nya\u00e9ta 80 kilom\u00e9ter. Legana nya\u00e9ta 3.755 km\u00b2 jeung aya dina 1.719 m\u00e9ter luhureun laut."}
{"id": "33894", "revid": "25926", "url": "https://su.wikipedia.org/wiki?curid=33894", "title": "T\u00e9ko", "text": "T\u00e9ko nya\u00e9ta wadah cai anu bisa dijingjing ka mamana. Asalna tina basa Cina.T\u00e9ko osok dipak\u00e9 paranti nganteuran cai nginum biasana cai ent\u00e9h, nganteuran ka jalma-jalma anu eukeur gaw\u00e9 di sawah atawa kebon jst. T\u00e9ko biasana aya gagang paranti panyepenganana pikeun dijingjing. Lamun t\u00e9ko tina bahan se\u00e9ng di jerona osok dilapisan email. \nRupa-rupa t\u00e9ko.\nDumasar kana bahan anu dipak\u00e9na:\nCara ngaleungitkeun kokotor dina t\u00e9ko.\nT\u00e9ko ilaharna sok dipak\u00e9 wadah cai ent\u00e9h, lila kalilaan t\u00e9ko t\u00e9h sok jadi kotor alatan urut ent\u00e9h anu napel warnana. Cara ngaleungitkeun kokotor dina t\u00e9ko nya\u00e9ta ku cara t\u00e9ko t\u00e9h digosok ku lebu, asupkeun \u00e9ta lebu kana jero t\u00e9ko tuluy b\u00e9r\u00e9 cai nepi ka pinuh sanggeus kitu antepkeun salila sapeuting. Salain ku lebu bisa ku kulit jeruk nipis. Carana asupkeun beulahan kulit jeruk nipis kana jero t\u00e9ko tuluy digolakeun, sanggeus kitu pareuman \u00e9ta kompor antepkeun salila sajam. Piceun caina tuluy bersihkeun bagian jero t\u00e9ko."}
{"id": "33895", "revid": "11449", "url": "https://su.wikipedia.org/wiki?curid=33895", "title": "Huma", "text": "Huma nya\u00e9ta tempat melak par\u00e9 di pasir, lain di sawah. Pare anu dipelakna husus keur dipelak di darat. Taneuh huma dina masarakat tradisional Sunda biasana dikokolakeun salila hiji nepi ka tilu taun. Sanggeus \u00e9ta huma diingkeun jadi leuweung deui. Dina pros\u00e9s ieu, aya sawatara istilah, nya\u00e9ta reuma jeung leuweung.\nMasalah Ngahuma.\nNgahuma nya\u00e9ta hiji sistem/pola tatan\u00e9n anu ngarobah leuweung jadi leuweung garapan, pikeun tujuan ngahasilkeun pangan anu utamana par\u00e9. Pros\u00e9s \u00e9ta lumangsung sacara tuluy-tinuluy. \nDina sajarahna sistem/pola tatan\u00e9n, ngahuma mangrupa hiji tahapan dina \"evolusi\" budaya manusa ti budaya moro sato ka budaya tatan\u00e9n.\nNgahuma dipikawanoh saprak manusa nyurtian pros\u00e9s alamiah tumuwuhna pepelakan.\nLamun jumlah masarakatna saeutik, loba lahan nu can dimangpaatkeun,jadi tradisi ngahuma salaku pakasaban urang Sunda nu loba dilakonan.\nUnggal geus pan\u00e9n di huma patani nyieun lahan anyar atawa ngagarap taneuh huma nu s\u00e9j\u00e9n nu geus balik deui ka asal, tapi kaayaan geus robah.\nJumlah masarakat beuki loba, pamukiman beuki parinuh loba lahan anu dibuka pikeun nyumponan kabutuhan piimaheun.\nIeu nu jadi masalah pikeun patani huma, ku sabab lahana nu beuki saeutik.\nSajaba ti \u00e9ta kaayaan ayeuna mah loba karuksakan leuweung nu diakibatkeun tina lahan nu anyar. \nNgabukbak leuweung, muka taneuh garapan nu jadi ancaman lingkungan, sabab haseup nu ngebul jadi polusi pikeun masarakat nepi ka nagara tatangga.\nMasarakat Jawa Barat, hususna masarakat Sunda minangka masarakat pedalaman, geus mikawanoh sistem ngahuma saprak sawatara abad ka tukang, sahenteuna saprak jaman Neolitikum. \nKu alatan \u00e9ta, masarakat Sunda di Jawa Barat mimitina nya\u00e9ta masarakat tatan\u00e9n. \nSaluyu jeung kamajuan jaman, dina hiji sisi pangaweruh manusa ngeunaan tatan\u00e9n di wewengkon Jawa Barat, kajaba di Baduy, sistem ngahuma lila kalilaan leungit. \nSistem ngahuma robah jadi sistem tatan\u00e9n s\u00e9rang sarta/atau tumpang sari.\nBukti anu nunjukkeun y\u00e9n masarakat Sunda geus mikawanoh sistem ngahuma nya\u00e9ta dina naskah sunda anu nyaritakeun pakasaban sarta istilah anu dipak\u00e9 dina tatan\u00e9n, contona dina naskah Carita Parahyangan jeung wawacan Sulanjana.\nNaskah Carita Parahyangan nyebutkeun lahirna lima urang titisan Panca Kusika, nya\u00e9ta Sang Mangukuhan, Sang Karungkalah, Sang Katungmaralah, Sang Sandanggreba, sarta Sang Wretikandajun.\n\"\u201c... Sang Mangukuhan njieun man\u00e9h panghuma, Sang Karungkalah njieun man\u00e9h panggerek, Sangkatungmaralah njieun man\u00e9h panjadap, Sang Sandanggreba njieun man\u00e9h padagang\u201d\".\nHartina:\u201c... Sang Mangukuhan jadi tukang ngahuma , Sang Karungkalah jadi tukang moro , Sang Katungmaralah jadi tukang sadap (nu nyieun gula beureum ti nira enau), Sang Sandanggreba jadi tukang dagang\u201d.\nIeu n\u00e9mbongkeun y\u00e9n ngahuma, moro, jeung nyadap nya\u00e9ta jenis-jenis pakasaban sarta jadi kabiasaan masarakat Sunda dina jaman baheula\nPrak-prakan Ngahuma.\nSacara umum, kagiatan ngahuma bisa dikelompokeun jadi 5 tahap, anu dina saban tahapannya sok dibiruyungan jeung upacara selamatan sangkan usaha tatan\u00e9n teu nyanghareupan bangbalu atawa keuna ku hama."}
{"id": "33896", "revid": "11449", "url": "https://su.wikipedia.org/wiki?curid=33896", "title": "Keris", "text": "Keris nya\u00e9ta ngaran pakarang kabangsaan, paranti nubles, sok dialus-alus dijieun perhiasan. Pakarang anu seukeut anu dijieun tina pamor atawa logam. Baheula mah keris jadi pakarang keur perang atawa gelut ngalawan musuh, tapi ayeuna keris leuwih difungsikeun jadi benda pusaka anu dikol\u00e9ksi lantaran hobi atawa dianggap jimat sabab dipercaya salaku benda karamat anu miboga kakuatan gaib. Keris og\u00e9 mangrupa salah sahiji panglengkep busana pangant\u00e9n lalaki jeung penari.\nBahan keris.\nBahan pikeun nyieun keris asalna tina \"pamor\" (benda padat anu asalna ti luar angkasa), aya tilu macem pamor di antarana; pamor m\u00e9t\u00e9orit (anu ngandung beusi jeung nikel), siderit (ngandung besi), jeung a\u00e9rolit (sarupa batu, disebut \"batu pamor\"). Tilu macem pamor \u00e9ta bisa dib\u00e9dakeun sanggeus jadi keris. Pamor m\u00e9t\u00e9orit katempo tina kerisna anu warnana bodas atawa bodas kulawu; pamor sederit warnana kerisna hideung (pamor ireng), jeung pamor a\u00e9rolit warna kerisna kon\u00e9ng kulawu. Pamor anu warnana bodas bersih siga perak disebut \"pamor titipan\", miboga kualitas anu pangalusna, pamor ieu henteu bisa dijieun ku empu tapi magrupa keris alamiah. Ieu keris bakal ngajadikeun nu bogana jadi miboga wiwaha. Pamor anu warnana bodas totol-totol (siga \u00e9wateun) dingaranan \"pamor katuncar\". Keris alamiah loba dit\u00e9angan ku jalma sabab leuwih ampuh jeung nambahan wiwaha.\nPamor emas (warna kon\u00e9ng) loba ngandung nikel, totol-totol kon\u00e9ng dina ujung keris. Pamor-pamor anu warnana bodas, kulawu, jeung kon\u00e9ng t\u00e9h keris anu dianggap pangalusna sabab dipercaya y\u00e9n nu mak\u00e9na bisa salamet tina sagala pakarang anu seukeut atawa senjata api. Keris anu pamorna hideung dianggap gor\u00e9ng lantaran nu mak\u00e9na sok hayang ba\u00e9 ma\u00e9han jelema. Pamor-pamor saparti di luhur h\u00e9s\u00e9 pisan meunangkeunana. Ayeuna mah bahan keris ngan tina beusi dicampur jeung logam. \u00c9ta nu ngalantarankeun keris-keris jieunan ayeuna ngan dijadikeun hiasan.\nJenis keris.\nKeris mangrupa salah sahiji warisan budaya karuhun bangsa Indonesia. Keris dijadikeun pakarang khas diunggal da\u00e9rah di Indon\u00e9sia. Aya sababaraha keris anu aya di Indon\u00e9sia.Jenis Semenanjung atawa disebut og\u00e9 \"jenis kal\u00e9r\". Jenis ieu mangrupa jenis keris anu kapanggih di tanah Malayu, minangka paninggalan ti karajaan-karajaan di tanah Malayu. Bentuk keris ieu dingaranan keris Ulu Demam, ditempo tina bentukna anu siga jalma keur tatangkeupan lantaran \"demam\". Ukira keris ieu didominasi ukiran bentuk segi opat, khas ukuran jenis keris semenanjung.Jenis Pekakak. Ieu keris dingaranan pekakak lantaran uluna dijieun tina sirung atawa kai anu dibentuk siga manuk pekakak. salah sahiji ciri khas tina jenis ieu nya\u00e9ta mata keris anu leuwih panjang ti batan mata keris dina umumna. Keris pekaka bisa miboga 31 luk dina mata kerisna.Keris Sumatra Keris jenis ieu miboga bentuk khas dina mata, ulu, jeung warngkana. Keris mod\u00e9l ieu miboga mata bentuk \"tirus\" jeung manjang anu disebut \"keris panjang\". Aya og\u00e9 sabagian keris di Sumatra anu matana pondok anu disebut keris Pendek atawa Pandak. Ulu keris ieu bentukna b\u00e9ngkok aya ornamn\u00e9n kembang-kembang keur hiasan.Keris Jawa. Jenis ieu katempo tina cirri khas dina uluna anu bentukna melengkung siga p\u00e9stol. Biasana, keris mod\u00e9l ieu digunakeun keur keris pusaka di jaman karajaan-karajaan di Jawa baheula. Kris-keris pusaka Jawa anu kasohor nya\u00e9ta keris di jaman karajaan Singasari jieunan Empu Gandrinng. Dina keris Jawa, utamana keris pusaka dipasang cingcin dina bagian uluna anu disebut \"pendongkok\".Keris Madura jeung Bali babari dikenal tina bentuk ulu anu dijieun tina gading.\nBagian keris.\nKeris miboga bagian-bagian anu ngawengku;land\u00e9an, duhung, warangka. Land\u00e9an nya\u00e9ta hulu keris anu dijieun tina kai (aya anu mak\u00e9 emas atawa dihias ku batu-batuan), bisa diukir gumantung kahayang misalna diukir ngabentuk hulu naga, hulu oray, atawa hulu maung. Duhung (awakna) berbentuk g\u00e9p\u00e9ng, dua sisina seukeut jeung tungtungna l\u00e9ncop keur nubles, dibagian dua ujungna aya b\u00e9ngkokan anu disebut \"eluk\". Carita Pajajaran miboga keris eluk sanga likur jeung mangrupa keris pusaka Pajajaran. Di Ciamis aya keris pamor anu teu sarua jeung nu lian, tapi sakab\u00e9hna perlu ditalungtik kabenerana. Warangka nya\u00e9ta sarung duhung anu dijieun tina dua lambar kai anu bagian luarna dilapisan bahan tina kuningan atawa diukir. Di sababaraha tempat masih aya jelema anu ngagunakeun keris minangka wakil pangant\u00e9n lalaki lamun teu bisa hadir, \u00e9ta kawinan t\u00e9h disebut kawin keris.\nFungsi jeung peran keris di masarakat.\nDina kamekaranana keris ngalaman parobahan fungsi dina kont\u00e9ks sistem budaya anyar masarakat. Peran sosial dina kont\u00e9ks sistem budaya ahirna mah leuwih dominan dibandingkeun jeung fungsi t\u00e9hnisna minangka pakarang keur nubles.\nKamekaran fungsi keris di antarana ngawengku;\n(1)Spiritual-Religius, keris asalna mah mangrupa hiji sarana sasaj\u00e9n. Keris mangrupa lambang jeung miboga muatan-muatan religius anu bisa ditempo tina wangun \"dapur\" jeung pamorna.\n(2)Psikologis, keris miboga kakuatan motivasi anu mangaruhan tingkah laku. Hiji jalma jadi wanian sabab miboga keris pasopati, misalna dina Babad Tanah Jawi dicaritakeun Arya Panangsang wanian sabab boga keris \"setan kober\".\n(3)Politis, miboga peran dina percaturan pulitik karajaan-karajaan Nusantara. Sumber-sumber sajarah r\u00e9a anu nyaritakeun peranan keris dina pulitik karajaan di tanah Jawa.\n(4)Status Sosial, keris jadi wakil kalungguhan jeung status hiji jalma dimasarakat. Keris magrupa salah sahiji sarana dina nangtukeun strata sosial masarakat, ieu hal bisa katempo tina pamak\u00e9an atawa anu boga keris nu tangtu misalna \"dapur kebo lajer\" keur patani, \"dapur pasopati\" keur prajurit.\n(5)Media Komunikasi, keris mampuh mawa talatah anu bisa kabaca eusina dina sistem budaya masarakat Jawa.\n(6)Magis, kakuatan magis masih dipercaya ku sabagian masarakat.\n(7)Est\u00e9tis jeung Artistik, keris jadi m\u00e9dium \u00e9kspr\u00e9si kasenian.\n(8)Komoditas \u00e9konomi, keris diproduksi jeung dijual ti baheula k\u00e9n\u00e9h nepi ka ayeuna.\n(9)Panglengkep Busanan, keris jadi aks\u00e9soris busana tradisi.\nIstilah ngeunaan keris.\nIstilah Kris mangrupa singketan tina basa Jawa ti \"Melungker-melungker kang bisa ngiris\", di hartosna Sunda \"(barang) pungkal tiasa \nmotong / megatkeun (hiji hal)\". Dina budaya perkerisan aya sajumlah istilah anu kad\u00e9ng\u00e9na ah\u00e9ng keur jalma umum. Pamahaman kana istilah-istilah ieu aya mangpaatna dina pros\u00e9s neuleuman pangaweruh ngeunaan keris. Istilah-istilah dina dunya keris hususna di Pulo Jawa, di antarana;\"Angsar\" nya\u00e9ta kasakt\u00e9n anu aya dina keris. Kasakt\u00e9n \u00e9ta teu katempo tapi bisa dirasakeun ku jalma anu percaya. Angsar bisa mangrupa pangaruh positif atawa sabalikna. Dasarna mah, sakab\u00e9h keris miboga angsar had\u00e9. Tapi remenna angsar anu had\u00e9 can tangtu cocok keur nu bogana.\"Dapur\", nya\u00e9ta istilah anu digunakaeun keur nyebutkeun ngaran bentuk atawa tipe bilah keris.\"Luk\", nya\u00e9ta istilah keur bilah keris anu teu lempeng.\"Mas Kawin\".\"Mendak\", nya\u00e9ta sebutan keur cingcin keris.\"Pamor\", nya\u00e9ta bahan keur nyieun keris.\"Pendok\", fungsina keur pelindung atawa pelapis gandar, nya\u00e9ta bagian warangka keris anu dijieun tina kai.\"Rincikan\", nya\u00e9ta bagian-bagian atawa komponen bilah keris atawa tumbak.\"Tangguh\", nya\u00e9ta taksiran jaman dijieunna keris, tempat jeung gaya nyieunna.\"Tanjeg\", nya\u00e9ta taksiran mangpaat atawa tuah keris.\"Tayuh\", nya\u00e9ta taksiran ngeunaan cocok atawa henteuna angsar keris jeung (calon) nu r\u00e9k miboga \u00e9ta keris.\"Ukiran/Hulu\".\nPamor keris jeung ngarana.\nTangkis, Pangawak waja, Andha agung, Kul buntet, Dan riris, Reged banyu, Rojo suleman, Batu lapak, Sirat, Tunggul wulung, Lintang kemukus, Pancuran mas, Sada saler, Wengkon, Kudhung, Satriya pinayungan, Badaela, Sagara wedhi, Untu walang, Tundung, Endas baya, Dhadhung muntir, Rahtama, Pusar bumi, Lintas mas, Sodo saler, Nur, Sekar susun.\nCara mikeun keris.\nCara mikeun keris, anu mikeunna nyekel tungtungna, jeung anu narima kudu narima land\u00e9anna, lamun tibalik anu mikeun dianggap ngarempak. Pangant\u00e9n lalaki sam\u00e9m\u00e9h munjungan (sungkem) kudu neundeun heula kerisna."}
{"id": "33898", "revid": "25926", "url": "https://su.wikipedia.org/wiki?curid=33898", "title": "Baso", "text": "Baso mangrupa angeun nu dibukuran emih atawa mihun mak\u00e9 daging baruleud saged\u00e9-ged\u00e9 kal\u00e9ci. Baso t\u00e9h asalna ti Tiongkok. Baso miboga bahan dasar daging nu dicincang tuluy dicampurkeun jeung aci. Biasana dipidangkeun mak\u00e9 saos, k\u00e9cap, jeung sambel. Baso t\u00e9h mangrupa salah sahiji kadaharan nu ngandung protein. Baso dipikaresep pisan ku balar\u00e9a, utamana mah ku aw\u00e9w\u00e9, ku sabab baso nu mak\u00e9 saos, sambel jeung k\u00e9cap kacida segerna. Baso biasana dijual mak\u00e9 gorobag surung atawa aya og\u00e9 ditempat nu matuh. Hargana kahontal ku balar\u00e9a, ku sabab kitu baso t\u00e9h geus jadi kadaharan sapopo\u00e9 masarakat Indon\u00e9sia.\nCara nyieun.\nPikeun nyieun baso t\u00e9h, sadiakeun bahan-baanna, saperti daging sapi, tipung aci, baking soda, jeung endog katut ditambahan es batu. Pikeun bungbuna, lemeskeun bawang beureum, bawang bodas, uyah jeung p\u00e9cin saperluna nepi ka karasa pas, gumantung kana kahayang, bisa og\u00e9 ditambahan pedes saperluna.\nPrak-prakan nyieun basona mah, campurkeun daging sapi, tipung aci jeung baking soda, endog sarta bungbu anu geus dilemeskeun, tuluy giling nepi ka lemes, bari ngagiling tambahan ku \u00e9s batu saeutik-saeutik nepi kalemes tuluy rawatan. Taheurkeun cai dina panci nepi ka ngagolak, tuluy adonan baso nu tadi dibuleud-buleudkeun sakahayang tuluy asupkeun kana cai anu ngagolak t\u00e9a, tungguan nepi ka basona ngararambang tuluy jait, tiiskeun. Bahan-bahan pikeun ngabungbuan cai basona nya\u00e9ta cai saperluna (ci kaldu tulang sapi),1 sdt pedes, bawang bodas, p\u00e9cin, uyah saperluna. Kab\u00e9h bahan-bahan nu tadi dilemeskeun tuluy tumis mak\u00e9 minyak saeutik nepi ka seungit tuluy tambahkeun ka cai atawa kaldu sapi anu geus ngagolak sam\u00e9m\u00e9hna pamungkas asupkeun baso. Sabada \u00e9ta siapkeun mangkok sarta mie kon\u00e9ng, soun atawa bihun, sosin tuluy asupkeun baso jeung caina, tong poho tambahan ku saos,kecap jeung sambel"}
{"id": "33899", "revid": "25926", "url": "https://su.wikipedia.org/wiki?curid=33899", "title": "Musium", "text": "Musium atawa mus\u00e9um nya\u00e9ta gedong pikeun nongtonkeun rupa-rupa barang kuna atawa kahot, ari di Jakarta sok disebut Gedong inten atawa Gedong Gajah."}
{"id": "33900", "revid": "25926", "url": "https://su.wikipedia.org/wiki?curid=33900", "title": "Opak", "text": " \nOpak nya\u00e9ta kadaharan tina b\u00e9as ketan. Cara ngolahna bagenyel digepeng-gepeng nepi ka jadi ipis pisan, sag\u00e9d\u00e9-g\u00e9d\u00e9 piring terus dipo\u00e9 nepi ka garing, di daharna sanggeus did\u00e9angkeun atawa digor\u00e9ng nepi ka beukah.\nCara Nyieun Opak.\npros\u00e9s nyieuna kaasup sederhana namung kudu miboga kaparigelan. Sangkan hasil opak t\u00e9h ngeunah kudu ngaliwatan pros\u00e9s nyieuna kawilang lila. Mimiti urang kudu nyiapkeun b\u00e9as anu geus dikumbah nepi ka bersih (diisikan),tuluy \u00e9ta ketan digigihan kalayan cai anu teu pati loba, sangkan teu bey\u00e9 teuing. Sanggeus asak di asupkeun kana dulang tuluy ditutuan ku halu bari dicampuran sambara. Sambarana nya\u00e9ta uyah jeung cipati. Sanggeus adonan jadi disebutna jeng\u00e9l atawa janggg\u00e9l. Tuluy dil\u00e9ot sina baruleud ipis bari didadasaran ku samak lempit. Sanggeus kitu dipo\u00e9 nepi ka garing. Biasana dipo\u00e9 dina ayakan, opak anu geus garing disebut babanggi. Lamun geus garing pros\u00e9s terahir nya\u00e9ta dibeuleum. Dibeuleumna saperti sat\u00e9 ku sabab opak di tojoskeun kana kawat saperti sat\u00e9. Opak dianggap asak lamu geus beukah jeung warnana semu kon\u00e9ng."}
{"id": "33901", "revid": "25926", "url": "https://su.wikipedia.org/wiki?curid=33901", "title": "Sat\u00e9", "text": "Sat\u00e9 nya\u00e9ta daging anu dikeureutan saged\u00e9-ged\u00e9 indung leungeun sarta dicolok ku suj\u00e9n, diasakanana dibeuleum dina luhureun ruhak. Ilaharna sat\u00e9 mak\u00e9 daging saperti daging emb\u00e9, kelenci, domba, jeung sapi."}
{"id": "33902", "revid": "25926", "url": "https://su.wikipedia.org/wiki?curid=33902", "title": "Pabukon", "text": "Pabukon nya\u00e9ta lomari atawa rak wungkul pikeun ng\u00e9nt\u00e9pkeun rupa-rupa buku dina basa walanda mah \"Bibliotheek\", dina basa sansekerta mah \"sarwasastra\", \"pustaka\".\nTujuan Perpustakaan.\nTujuan Umum.\nKu ayana pabukon di sakolaan lain ngan saukur pikeun ngumpulkeun jeung neundeun bahan-bahan pustaka, tapi og\u00e9 ku ayana pabukon bisa mantuan murid jeung guru dina ngar\u00e9ngs\u00e9keun panc\u00e9n-panc\u00e9n dina pros\u00e9s diajar ngajar. Ku sabab kitu, sakab\u00e9h bahan pustaka anu aya di pabukon kudu bisa ngarojong pros\u00e9s diajar ngajar dina ngayakeun buku-bukuna kudu nimbang-nimbang kana kurikulum nu aya.\nTujuan Khusus.\n1. Ngaronjatkeun minat, kamampuh jeung kabiasaan maca hususna sarta \"mendayagunakan\" budaya tinulis dina sektor kahirupan.\n2. Mekarkeun minat pikeun n\u00e9angan jeung ngolah sarta meunangkeun informasi.\n3. Ngatik murid sangkan bisa miara jeung mangpaatkeun bahan bacaan kalayan tepat jeung\"berhasil guna\".\n4. Ngarahkeun dasar-dasar ka arah diajar mandiri.\n5. \"Mupuk\" minat jeung bakat.\n6. Mekarkeun kamampuh pikeun ngar\u00e9ngs\u00e9keun masalah-masalah anu keur disanghareupan dina kahirupan dumasar kana tanggung jawab jeung usaha sorangan.\nMangpaat Pabukon.\n1. Pabukon bisa ngaronjatkeun karesep siswa kana maca.\n2. Pabukon bisa makaya pangalaman diajar murid-murid.\n3. Pabukon bisa ngabiasakeun diajar mandiri nepi ka murid bisa diajar sorangan.\n4. Pabukon bisa ngagancangkeun pros\u00e9s ngawasa t\u00e9hnik maca.\n5. Pabukon bisa mekarkeun kamapuh basa.\n6. Pabukon bisa ngalatih murid-murid sangkan miboga tanggung jawab.\n7. Pabukon bisa ngalancarkeun murid dina ngerjakeun panc\u00e9n sakola.\nRupa-Rupa Pabukon.\nDumasar kana tujuanana pabukon dibagi jadi sababaraha hiji, nya\u00e9ta:\n1. Perpustakaan Nasional/ Pabukon Nasional.\n2. Perpustakaan Wilayah/ Pabukon Da\u00e9rah.\n3. Perpustakaan Umum/ Pabukon Umum.\n4. Perpustakaan Keliling/ Pabukon \"keliling\".\n5. Perpustakaan Sekolah/ Pabukon Sakola.\n6. Perpustakaan Perguruan Tinggi/ Pabukon Paguron Luhur.\n7. Perpustakaan Khusus(Dinas)/ Pabukon Khusus(Dinas)."}
{"id": "33904", "revid": "11449", "url": "https://su.wikipedia.org/wiki?curid=33904", "title": "Aseupan", "text": "Aseupan nya\u00e9ta parabot dapur nu dijieun tina anyawan awi tur wangunna nyueung atawa nyungcung. Lamun ditangkubkeun pikeun barangasakan seupan-seupan. Aseupan wangunna saperti seuseukeut patlot. \nAseupan atawa kukusan nya\u00e9ta wadah paranti nyeupan sangu atawa kadaharan s\u00e9j\u00e9n . Kawas s\u00e9\u00e9ng aseupan mangrupa parabot masak anu penting nya\u00e9ta pikeun nyangu. ku sabab kitu hampir di sakab\u00e9h dapur urang Sunda aya aseupan. Biwir aseupan aya nu diwengku aya og\u00e9 nu henteu. Lian ti pikeun nyeupan sangu, aseupan og\u00e9 sok dipak\u00e9 pikeun nyeupan rupa-rupa kadaharan s\u00e9j\u00e9nna. Aseupan t\u00e9h sapasang jeung s\u00e9\u00e9ng anapon conto kadaharan anu wangunna sarua jeung aseupan nya\u00e9ta sangu tumpeng."}
{"id": "33905", "revid": "11449", "url": "https://su.wikipedia.org/wiki?curid=33905", "title": "S\u00e9\u00e9ng", "text": "S\u00e9\u00e9ng mangrupa parabot dapur pikeun ng\u00e9jo atawa naheur cai. S\u00e9\u00e9ng t\u00e9h nya\u00e9ta parabot dapur keur nyangu anu cara ngasakanana diseupan, aya nu dijieun tina tambaga, aya og\u00e9 anu dijieunna tina s\u00e9ng, alumunium, atawa kal\u00e9ng. S\u00e9\u00e9ng tina tambaga miboga aj\u00e9n sorangan pikeun masarakat sunda anu hirupna di pad\u00e9saan ku sabab boga \"peranan\" nya\u00e9ta dipak\u00e9 dina upacara adat nikahkeun anu disebut upacara adat numbas."}
{"id": "33906", "revid": "17453", "url": "https://su.wikipedia.org/wiki?curid=33906", "title": "Sawala", "text": "Sawala nya\u00e9ta badami atawa tukeur pikiran keur nyangking pamahaman ngeunaan sabab hiji masalah nepi ka meunang bongbolonganana. Kecap sawala atawa diskusi asalna tina basa Latin \"discutio\" atanapi \"discusum\" anu hartina silih tukeur pikiran jeung dina basa Inggris (discussion) anu hartina badami. Sawala bisa dilaksanakeun ku dua jalma atawa leuwih dina waktu anu sarua. Tujuan tina diskusi nya\u00e9ta pikeun nyangking pamahaman anu jangkep jeung j\u00e9ntr\u00e9 ngeunaan hiji informasi, opini, jeung rupa-rupa pangalaman anu geus dibagi-bagi. Diskusi og\u00e9 dipak\u00e9 pikeun meunangkeun hiji kacindekkan, ungkara, atawa kaputusan akhir. Sawala umumna dibarengan ku debat antara pamilon diskusi. "}
{"id": "33907", "revid": "9858", "url": "https://su.wikipedia.org/wiki?curid=33907", "title": "Bubur lemu", "text": "Bubur lemu atawa Bubur sumsum nya\u00e9ta kadaharan anu dijieun tina tipung b\u00e9as. Diolahna aya og\u00e9 nu sok dicampur cipati jeung gula beureum.\nBahan Jieun.\nAya sababaraha bahan anu kudu disiapkeun, nya\u00e9ta.\nCai Gula.\nPikeun nyieun cai gula, dubuthkeun bahan-bahan di antarana:\nCara Ngajieun.\n----Bubur:\nCai gula:"}
{"id": "33908", "revid": "16739", "url": "https://su.wikipedia.org/wiki?curid=33908", "title": "Topeng cirebon", "text": "Top\u00e9ng Cirebon nya\u00e9ta kasenian pintonan anu asalna ti wewengkon Cirebon, Jawa Kulon. Di jero ieu kasenian t\u00e9h kawengku asp\u00e9k seni rupa, jeung musik, jeung seni gerak. Dina sakab\u00e9h perbendaharaan seni pagelaran Jawa Kulon, pagelaran top\u00e9ng kaasup nu pangdinamisna jeung canggih. Aya dua bentuk pintonan. Anu kahiji nya\u00e9ta Wayang Top\u00e9ng nu mintonkeun pagelaran drama panjang jeung dialog diucapkeun atawa ditembangkeun ku dalang. Di Jenis kadua nya\u00e9ta Top\u00e9ng Babakan, mintonkeun sarangkaian tari tunggal, anu masing-masing ngagambarkeun tokoh nu tangtu.\nWayang Top\u00e9ng.\nDrama-tari has Cirebon. Wayang top\u00e9ng og\u00e9 dikenal ku ngaran wayang wong jeung wayang dalang (carita dibawakeun ku dalang), mintonkeun 20 nepi ka 30 tokoh top\u00e9ng nu dipirig ku gamelan lengkep dina laras sal\u00e9ndro nu nadana lima. Pagelaran wayang ieu bisa lumangsung sapopo\u00e9 jeung ngabutuhkeun penari nu loba, nayaga, jeung pangrajin nu parigel. Pagelaran ieu kacida mahalna, nepi ka ayeuna jarang aya nu nganggap. Sabalikna, topeng babakan mah masih kapanggih di pilemburan wilayah budaya Cirebon.\nTop\u00e9ng Babakan jeung Tokohna.\nTop\u00e9ng babakan mangrupa sarangkaian tari. Dina unggal babak nu bisa lumangsung nepi ka sajam, ngan tokoh utama nu ma\u00e9n. Sakab\u00e9h tokoh dibawakeun ku penari nu sarua, nya\u00e9ta dalang top\u00e9ng. Aya lima tokoh dina wayang babakan. Nu kahiji nya\u00e9ta Panji. Tokoh panji miboga watek lemes, murni, jeung lugu siga orok nu kar\u00e9k brol, namung wijaksana, pinter ngadalikeun diri, jeung handap asor. Panji mangrupa tokoh sajarah, tapi dina top\u00e9ng babakan man\u00e9hna og\u00e9 ngagambarkeun sipat dasar manusa.\nSangges nari sajam, dalang topeng nu geus cape ngareureuh, diuk deukeut kotak kai di hareupeun nayaga. Saurang tukang bodor, Pentul na\u00e9k panggung ngahibur para tatamu salila jeda jeung ngabahas masalah sosial jeung para nayaga sarta para panongton. Nalika dalang top\u00e9ng geus meunangkeun deui kakuatana, man\u00e9hna m\u00e9r\u00e9 isarat ka Pentul pikeun nyingkah ka pipir.\nTokoh kadua nu ma\u00e9n nya\u00e9ta Samba, lalaki nu pinuh ku heureuy jeung resep ngagoda, ngawakilan mangsa keur leutik. Ngaran s\u00e9j\u00e9nna nya\u00e9ta Pamindo, nu artina ganda atawa nu kadua. Di tengah pintonan, Samba dipairan ku Pentul tukang bodor nu nanyakeun saha dirina jeung naon nu r\u00e9k dilakukeun. Samba muka saeutik top\u00e9ngna nepi ka bisa ngawanohkeun man\u00e9h. Man\u00e9hna m\u00e9r\u00e9 nyaho Pentul y\u00e9n man\u00e9hna t\u00e9h diondang pikeun nari. Paguneman nu singget \u00e9ta ngawanohkeun para penari ka panongton jeung sakalian ngab\u00e9warakeun runtuyan pintonan. Sangges \u00e9ta Samba nuluykeun nari.\nTuluy kaluar Tumenggung, lalaki anu kuat jeung kalungguhanna luhur, ngagambarkeun pribadi anu mapan. Saperti dana dua adegan sam\u00e9m\u00e9hna, dalang top\u00e9ng ngamimitian pagelaran teu mak\u00e9 top\u00e9ng. Sangges mungkas bagian kahiji, man\u00e9hna istirahat, diuk di deukeut kotak."}
{"id": "33909", "revid": "25926", "url": "https://su.wikipedia.org/wiki?curid=33909", "title": "Gamelan p\u00e9log sal\u00e9ndro", "text": "Gamelan p\u00e9log sal\u00e9ndro nya\u00e9ta gamelan anu surupanna sal\u00e9ndro atawa p\u00e9log. Ieu gamelan sumebar hampir di sakab\u00e9h tatar Sunda. Gamelan sal\u00e9ndro atawa gamelan biasana p\u00e9log dipak\u00e9 pikeun mirig pintonan drama, longs\u00e9r, ubrug, dompr\u00e9t, tari, wayang gol\u00e9k, wayang kulit, gending karesm\u00e9n, s\u00e9ndratari, sarta t\u00e9at\u00e9r tradisional s\u00e9j\u00e9nna. Tapi dina nabeuhna mah sok dib\u00e9dakeun, sabab ieu gamelan boga sababaraha hal anu b\u00e9da boh laras boh lobana penclon jeung wilahan dina masing-masing gamelan.\nJenis Waditra Gamelan P\u00e9log Sal\u00e9ndro.\nWaditra-waditra anu dipak\u00e9 dina gamelan sal\u00e9ndro p\u00e9log di antarana: (1) Rebab minangka m\u00e9lodi lagu, (2) Kendang jeung kulant\u00e9r pungsina pikeun ngatur irama/ritme lagu, (3) Gambang minangka adumanis lagu (ornam\u00e9n/lilitan lagu), (4) Bonang jeung rincik minangka pamirig (akompanyemen), (5) Jengglong minangka arkuh lagu (rangka lagu), (6) Kenong nu m\u00e9r\u00e9 tanda ahir lagu, (7) Saron I jeung saron II minangka pamirig jeung nu ngeusian arkuh lagu, Demung/ Panerus nu mawa arkuh lagu jeung lilitan lagu, (9) Peking minangka pangeusi lilitan lagu nu dibawakeun demung, (10) Ketuk jeung Kempyang minangka pangatur irama jeung ciri bentuk gending, (11) Goong jeung Kempul minangka pam\u00e9r\u00e9 tanda ahir pada dina lagu, ciri-ciri bentuk gending. Najan kaasup dina hiji perangkat, tapi dina nabeuhna mah sok dib\u00e9dakeun, sabab ieu gamelan boga sababaraha hal anu b\u00e9da boh laras boh lobana penclon jeung wilahanana."}
{"id": "33910", "revid": "15233", "url": "https://su.wikipedia.org/wiki?curid=33910", "title": "Nami", "text": "Nami (\"Cat Burglar\" Nami) mangrupa salah sahiji kru bajak laut Topi Jarami dina Anime Manga One Piece karya Eiichiro Oda.\nKru Topi Jarami.\nNami nya\u00e9ta Navigator bajak laut topi jerami. Nami papanggih Luffy di Kota Orange, dina carita Buggy. Dina carita Baratie, sabada Nami jadi kru topi jarami, Nami kabur mawa Going Merry.\nAhirna, Luffy, Roronoa Zoro, Usopp, jeung Sanji ngudag Nami ka D\u00e9sa Kokoyashi. Di dinya, Luffy gelut jeung Arlong di Arlong Park, pikeun nyalamatkeun Nami. Sabada ng\u00e9l\u00e9hkeun Arlong, ahirna Nami jadi salah sahiji kru topi jerami.\nKaparigelan jeung Kakuatan.\nNami nya\u00e9ta Navigator jeung Kartografer, og\u00e9 Klimatolog anu ahli dina widangna, tur profesional. anjeunna miboga kamampuan pikeun merkirakeun kaayaan cuaca jeung parobahanna (utamana di Grand Line, og\u00e9 bisa ngaramalkeun cuaca jeung badai anu teu kaduga nu sok muncul di Grand Line ku instingna jeung suhu awakna. Nami og\u00e9 dib\u00e9r\u00e9 julukan maling jeung copet anu hebat. Dina caritana sam\u00e9m\u00e9h gabung jeung bajak laut Topi jerami, nami lumpat sabari nyolong dompet panduduk d\u00e9sa.\nDiajar di Pulo Langit.\nNami anu di teleport ku Kuma, ahirna nepi di pulo langit W\u00e9atheria. Ieu pulo nya\u00e9ta pulo anu husus nalungtik cuaca. Nami anu sempet pingsan, dirawat ku salah sahiji profesor di dinya. Di pulo ieu Nami diajar tehnologi anyar ngenaan cuaca."}
{"id": "33911", "revid": "25926", "url": "https://su.wikipedia.org/wiki?curid=33911", "title": "Top\u00e9ng banj\u00e9t", "text": "Top\u00e9ng banj\u00e9t nya\u00e9ta wangun kasenian tradisional kalayan jenisna kaasup seni pintonan rahayat atawa bisa diasupkeun og\u00e9 ka dina wangun teater tradisional.\nTop\u00e9ng Banj\u00e9t anu did\u00e9finisikeun minangka seni pintonan rahayat anu sok dimimitian ku banyolna atawa bobodoran tuluy diteruskeun ku pintonan seni drama tradidional, top\u00e9ng banj\u00e9t mangrupa kasenian anu turun tumurun.\nDi da\u00e9rah Priangan Top\u00e9ng Banj\u00e9t nyaluyukeun jeung sel\u00e9ra masarakat utamana gaya jeung basa.\nContona Top\u00e9ng Banj\u00e9t Karawang, Rongg\u00e9ngna boga gaya Rongg\u00e9ng Karawang, nyanyi kawih sunda jeung kab\u00e9h lalakon mak\u00e9 basa sunda. \nIeu hal b\u00e9da jeung top\u00e9ng banj\u00e9t di Bekasi sok sanajan kawih sunda tapi sakab\u00e9h pintonanna mak\u00e9 basa Bekasi (dial\u00e9k basa Jakarta).\nTop\u00e9ng Baj\u00e9t atawa Topeng Karawang, mangrupa hiji seni pintonan sarupaning Longser anu hirup sarta ngembang di di Wewengkon Karawang sarta Subang.\nDina perkembanganna, Banjet ngalaman parobahan, kawas Banjet Margaluyu anu dilengkepan kalayan instrumen, sarta Gambang, Kolenang, Saron, Panerus, sarta Goong Gantung, anu mimitina ngan waditra-waditra anu kagabung dina Ketuk Tilu.\nKab\u00e9hanana nyieun hiji jenis pintonan unik anu tinangtu baris nyieun Anjeun kabetot pikeun nyaksianana.\nPama\u00e9n.\nTi saprak taun 1949 dieuwuhkeunna tahap Ngajantuk jeung Ngedok. \nTapi pama\u00e9n nambahan beuki loba sabab sanggeus pintonan banyolan diteruskeun ku sababaraha lalakon.\nKu sabab \u00e9ta kabutuhan pama\u00e9n nya\u00e9ta:Saurang sind\u00e9n, saurang rongg\u00e9ng inti, saurang rongg\u00e9ng, dua urang aw\u00e9w\u00e9, dua urang palaku jawara.\nRaksukan.\nPak\u00e9an anu digunakeun dina kasenian Top\u00e9ng Banj\u00e9t nalika minton dumasar kana kagunaanna aya dua jenis. Pak\u00e9an husus anu digunakeun ku rongg\u00e9ng top\u00e9ng nya\u00e9ta: \nPak\u00e9an husus nya\u00e9ta pak\u00e9an nalika merankeun salah sahiji peran dina lalakon nya\u00e9ta pak\u00e9an biasa anu ilahar digunakeun sapopoena.\nRuntuyan.\nAnapon runtuyan mintonkeunna angger samod\u00e9l kieu:\nDihandap ieu sawatara conto lalakon Top\u00e9ng Banj\u00e9t, nya\u00e9ta:"}
{"id": "33912", "revid": "15233", "url": "https://su.wikipedia.org/wiki?curid=33912", "title": "Kangsa", "text": "Kangsa, Kamsa, alias Jaka Maruta nya\u00e9ta salah sahiji tokoh antagonis dina wiracarita Mahabarata. Wujudna manusa satengah Raksasa, ngaran Indungna D\u00e9wi Mah\u00e9rah, carog\u00e9na Prabu Basud\u00e9wa, Raja Mandura. Wujud raksasana diwariskeun ti Bapana, Prabu Gorawangsa, raja Guwabarong anu nyamar jadi Prabu Basud\u00e9wa. Prabu Gorawangsa dipat\u00e9ni ku Prabu Basud\u00e9wa, matakna Kangsa lahir teu boga Bapa. Kangsa diasuh ku Patih Suratimantra.\nPatih Suratimantra, adina Prabu Gorawangsa ngadidik Kangsa jadi sakti, terus diaku ku Bapana, Prabu Basud\u00e9wa. Versi s\u00e9j\u00e9n nyebutkeun y\u00e9n anu ngalatih Kangsa t\u00e9h nya\u00e9ta resi Anggawasa, lantaran man\u00e9hna nyangka y\u00e9n Kangsa t\u00e9h anakna sah tih Prabu Basud\u00e9wa.\nSanggeus sawawa Kangsa nyanghareup Bapana ka Karajaan Mandura, terus nungtut sangkan Karajaan Mandura dibikeun satengahna ka man\u00e9hna. Nalika man\u00e9hna ngad\u00e9ng\u00e9 ramalan y\u00e9n man\u00e9hna bakal pa\u00e9h ku budak kembar Basud\u00e9wa nya\u00e9ta Kr\u00e9sna jeung Balad\u00e9wa, Kangsa langsung boga ambisi pikeun ma\u00e9han anak Basud\u00e9wa. Dina caros kangsa Adu Jago, usaha anu dilakukeun ku Kangsa nya\u00e9ta ku cara nantang Prabu Basud\u00e9wa anu taruhanna nya\u00e9ta tahta karajaan. Nu tarung ti pihak Kangsa nya\u00e9ta Patih Suratimantra anu boga \u00e9lmu aji semangka (lamun pa\u00e9h terus diceburkeun ka cai bakal hirup deui). Sedengkeun ti pihak Basud\u00e9wa nya\u00e9ta Bratas\u00e9na (ngaran Bima keur ngora). Bima geus kawalahan, lantaran suratimantra hirup deui, untungna Arjuna boga ide, man\u00e9hna nyelupkeun panah pasopati ka cai. Nalika Suratimantra nyebur ka cai, man\u00e9hna lain hirup deui tapi kalah l\u00e9\u00e9h.\nKangsa langsung ngamuk harita k\u00e9n\u00e9h, teu lila man\u00e9hna langsung n\u00e9wak Kr\u00e9sna jeung Balad\u00e9wa. Tapi Kr\u00e9sna jeung Balad\u00e9wa geus siap saacanna, terus maran\u00e9hna ngaluarkeun pakarang pusakana anu langsung diarahkeun ka Kangsa. Cakra nu Kr\u00e9sna jeung nanggala nu Balad\u00e9wa langsung ma\u00e9han Kangsa harita k\u00e9n\u00e9h.\nV\u00e9rsi Mahabarata India.\nDina Mahabarata, Kangsa nya\u00e9ta putra Ugras\u00e9na, raja Mandura. Kangsa nu sakti sok ngalakukeun hal sakahayangna, malah mah tahta Bapana dicokot sacara paksa terus Bapana dipenjarakeun. Nalika ngad\u00e9ng\u00e9 ramalan ti Batara Narada y\u00e9n man\u00e9hna bakal pa\u00e9h ku anakna D\u00e9waki, Kangsa langsung menjarakeun D\u00e9waki anu kar\u00e9k nikah jeung Basud\u00e9wa. Padahal D\u00e9waki t\u00e9h adina sorangan.\nDi penjara unggal D\u00e9waki ngalahirkeun, orokna langsung dipat\u00e9ni ku Kangsa. Tapi anu katujuh mah disalametkeun ku D\u00e9wi N\u00e9ndra anu ngawasa rasa tunduh. \u00c9ta orok dingaranan Balad\u00e9wa atawa Balarama. Pon kitu deui anu kadalapan, orokna salamet sacara gaib, Basud\u00e9wa bias kaluar ti penjara terus nitipkeun orokna ka Nandagopa. Orok kadalapan nu b\u00e9r\u00e9 ngaran Kr\u00e9sna ieu t\u00e9h diasuh ku Yasoda. Saluyu jeung ramalan Batara Narada, sanggeus sawawa kr\u00e9sna bakal ng\u00e9l\u00e9hkeun Kangsa terus ngab\u00e9baskeun Ugras\u00e9na, Basud\u00e9wa, jeung D\u00e9wi D\u00e9waki."}
{"id": "33915", "revid": "15233", "url": "https://su.wikipedia.org/wiki?curid=33915", "title": "Parikesit", "text": "Parikesit nya\u00e9ta salah sahiji tokoh wayang dina wiracarita Mahabarata. Parikesit nya\u00e9ta putra tunggal Abimanyu anu gugur di Baratayuda. Abimanyu lahir di po\u00e9 pamungkas Baratayuda, Indungna nya\u00e9ta D\u00e9wi Utari. Parikesit jadi raja Astina ngagantikeun Yudistira anu moksa jeung dulur-dulurna. Parikesit boga lima istri nya\u00e9ta D\u00e9wi Puyangan, D\u00e9wi Gentang, D\u00e9wi Satapi, D\u00e9wi Impun, jeung D\u00e9wi Dangan.\nNumutkeun pawayangan, sabada Baratayuda, Aswatama, putra Dorna anu salamet asup ka k\u00e9mah Pandawa terus mat\u00e9ni sababaraha jalma di antarana Dr\u00e9stajum\u00e9na, Srikandi, jeung Pancawala. Tapi nalika Aswatama r\u00e9k ma\u00e9han Parikesit, sacara teu kahaja panah pasopati anu disimpen ku Arjuna di handapeun ranjang parikesit langsung niir beuheung Aswatama, sabab Parikesit najongan \u00e9ta panah. Aswatama pa\u00e9h harita k\u00e9n\u00e9h.\nNalika Parikesit jadi raja, Karajaan Astina pernah diserang dua kali. Serangan pertama datang ti karajaan Sindukalangan anu dipingpin ku Jayawikata, anak Jayadrata. Serangan kadua datang ti Karajaan Gilingwesi anu diluluguan ku Prabu Watuaji. Prabu Balad\u00e9wa anu geus jadi patapa ngilu perang ngabantuan Parikesit. Dina pawayangan Prikesit pa\u00e9h lantaran dipacok ku oray. Terus man\u00e9hna nyieun munara anu jangkung sangakan oray teu bisa na\u00e9k, tapi takdir mah teu bisa disingkahan, Parikesit dihakan ku Naga Tatsaka anu robah wujud jadi hileud anu kaluar ti bungbuahan anu r\u00e9k didahar ku Parikesit."}
{"id": "33916", "revid": "6408", "url": "https://su.wikipedia.org/wiki?curid=33916", "title": "Penca silat", "text": ""}
{"id": "33917", "revid": "14782", "url": "https://su.wikipedia.org/wiki?curid=33917", "title": "Sri Maharaja Tarusbawa", "text": "Sri Maharaja Tarusbawa nya\u00e9ta Raja munggaran di Karajaan Sunda. Anjeunna jadi Raja di Karajaan Sunda ti taun 669 nepi ka 723 Masehi.\nBiografi.\nDina taun 669 M, Sang Maharaja Linggawarman, Raja Tarumanagara kaduawelas pupus. Anjeunna salaj\u00e9ngna digantikeun ku minantuna, Sang Tarusbawa, kalawan ngaran istr\u00e9nan \"Sri Maharaja Tarusbawa Darmawaskita Manumanggalajaya Sundasembawa\". Istr\u00e9nanna lumangsung tanggal 9 bag\u00e9an terang bulan Jesta taun 591 Saka (18 Mei 669 Masehi).\nNalika Tarumanagara dipingpin ku mitohana, pamor karajaan geus pareum pisan. Sang Tarusbawa ngupayakeun malikkeun deui kadigjayaan Tarumanagara saperti nalika pamar\u00e9ntahan dipingpin ku Sri Maharaja Purnawarman (395-434 Masehi). Sang Tarusbawa lahir jeung diged\u00e9keun di Sundapura (dayeuh Sunda) tilas puseur dayeuh Tarumanagara.\nNu munggaran, Sang Tarusbawa ngarobah ngaran Tarumanagara jadi Karajaan Sunda, ti ngaran dayeuh lahirna nu dina waktu harita alih fungsi ti sebutan Sundapura jadi Sunda Sembawa (lemah kabuyutan). Ku kituna di tukangeun ngaran istr\u00e9nanna og\u00e9 ngagunakeun gelar Sundasembawa. Kaayaan \u00e9ta dimangpaatkeun ku Sang Wretikadayun pikeun ngamerdikakeun Karajaan Galuh ti kakawasaan Karajaan Sunda (gaganti ngaran Tarumanagara.\nSanajan karajaan geus dibagi kakawasaanna jeung Sang Wretikadayun, Sang Tarusbawa masih sempet ngawartakeun istr\u00e9nanna salaku panerus tahta Tarumanagara, ka sababaraha nagara tatangga. Ku kituna, dina sumber warta China anu pamungkas, nyebutkeun y\u00e9n aya utusan ti Tarumanagara di taun 669 Masehi. Sang Tarusbawa mibanda pribadi anu damai. Anjeunna teu hayang aya sengketa jeung Sang Wretikadayun, sanajan Karajaan Sunda can tangtu \u00e9l\u00e9h nalika perang ngalawan Karajaan Galuh. Prinsipna leuwih had\u00e9 mingpin sabeulah nagara namung tanggeuh ti batan dipaksakeun mingpin sanagara dina kaayaan teu tangtu.\nIwal ti \u00e9ta, Sang Tarusbawa salaj\u00e9ngna nya\u00e9ta mindahkeun puseur dayeuh karajaan ti Sundapura (Bekasi) ka Pakuan (Bogor). Di salah sahiji lemah duwur, Sang Tarusbawa ngadegkeun lima karaton, nu wangun sarta ged\u00e9na sarua, jeung posisina ngajajar. Karaton \u00e9ta sewang-sewangan dib\u00e9r\u00e9 ngaran: \"Bima, Punta, Narayana, Madura\" jeung \"Suradipati\". Naskah Carita Parahiyangan nyebutkeun \"Sri Kadatwan Bima-Punta-Narayana-Madura-Suradipati\".\nSanggeus karaton r\u00e9ngs\u00e9 diwangun, salaj\u00e9ngna diberkahan (\"diprebokta\") ku \"Bujangga Sedamanah\", di hareupeun Sang Maharaja Tarusbawa. Jumlah 5 karaton \u00e9ta, dina sastra klasik sering disebut \"panca persada\". Prameswari Sang Maharaja Tarusbawa nya\u00e9ta \"Manasih\" putrina Sang Linggawarman, raja kaduawelas (pamungkas) Tarumanagara. Rayina \"Manasih\", \"Sobakancana\", jadi istri Sri Jayanasa nu ngadegkeun Karajaan Sriwijaya, nu sarua na\u00e9k tahta di taun 669 Masehi."}
{"id": "33918", "revid": "16739", "url": "https://su.wikipedia.org/wiki?curid=33918", "title": "Tipografi", "text": "Tipografi t\u00e9h nya\u00e9ta hiji \u00e9lmu dina milih jeung merenahkeun aksara kalawan pangaturan sumebarna dina rohangan jeung widang nu geus aya, pikeun nyiptakeun kesan nu tangtu, nu antukna bisa nulungan pamaca pikeun meunangkeun rasa merenah dina maca kalawan maksimal. Iwal ti \u00e9ta dipikawanoh og\u00e9 seni tipografi, nya\u00e9ta karya atawa d\u00e9sain anu mak\u00e9 pangaturan aksara minangka \u00e9l\u00e9m\u00e9n utama. Dina seni tipografi mah wangenan aksara minangka lambang sora t\u00e9h bisa disingkahkeun. Tipografi ngarujuk kana kagiatan nyusun teks dina hiji kaca, kalawan dina sababaraha wangun lianna dina media komunikasi.\nWangun tipografi \u00e9ta t\u00e9h ahirna mekar nepi ka Kr\u00e9ta, tuluy ngaramat ka Yunani jeug ahirna sumebar ka sakumna \u00c9ropah. Puncak kamekaran tipografi, nya\u00e9ta leuwih kurang aya dina abad ka-8 SM di Roma nalika urang Romawi mimiti ngawangun kakawasaanana. Alatan bangsa Romawi mah teu boga sistem aksara sorangan, maran\u00e9hna mah dialajar sistem tulisan \u00c9truska nu mangrupa masarakat pribumi asli Italia jeung nyampurnakeun \u00e9ta aksara nu antukna jadi huruf-huruf Romawi.\nKiwari tipografi ngalaman kamekaran tina fase panyiptaan mak\u00e9 leungeun (manual) nepika ngalaman pros\u00e9s komputerisasi. Fase komputerisasi ngajadikeun pamak\u00e9an tipografi jadi leuwih gampang jeung dina waktu anu leuwih gancang kalawan jenis pilihan huruf anu jumlahna ratusan."}
{"id": "33920", "revid": "15233", "url": "https://su.wikipedia.org/wiki?curid=33920", "title": "Kiliningan", "text": "Kliningan nya\u00e9ta saperangkat gamelan surupan sal\u00e9ndro dibarengan ku dua juru sekar anu kawengku ti pasind\u00e9n jeung wira swara, lamun dipintonkeun sacara khusus disebut kliningan. Kiliningan og\u00e9 disebut siku-siku jurutilu nu sok ditakolan dina musik. Upamina dina Tanji.\nEtimologi.\nKiliningan asalna ti ngaran salah sahiji waditra nu dina mimitina dijadikeun salah sahiji waditra dina kasenian ieu. Wangun Kilining saperti Gender (waditra ti gamelan Jawa). Sanajan waditra kilining \u00e9ta teu dipak\u00e9 dina pintonanna, ngaran kasenian \u00e9ta angger disebut seni Kiliningan, sanajan euweuh waditra kilining.\nSeni Kiliningan kaasup kana ragem karawitan sekar-gending. Ku kituna juru kawih, atawa disebut og\u00e9 Pasind\u00e9n, kacida boga peran nu sentral pisan dina seni Kiliningan. Pikeun generasi anu sepuh anu kungsi ngalaman mangsa kadigjayaan Kiliningan ti taun 60-an, masing-masing bakal mibanda Sind\u00e9n favorit antara dua pasind\u00e9n, nya\u00e9ta Upit Sarimanah jeung Titim Patimah.\nSeni Kiliningan masih boga peran dina kahirupan kasenian tradisi di Jawa Kulon. Sanajan geus rada jarang anu khusus mintonkeun seni Kiliningan, namung materi kasenian ieu bakal tampil dina pagelaran seni Wayang Gol\u00e9k dina wangun Kiliningan.\nMateri Pagelaran Kiliningan.\nMateri seni Kiliningan kawengku ku dua unsur nu ngahiji, nya\u00e9ta juru sekar jeung juru gending. Nu kaasup ka juru sekar nya\u00e9ta: Sind\u00e9n, sedengkeun nu kaasup juru gending nya\u00e9ta: nayaga jeung pangrawit. Juru sekar dina kiliningan dibagi deui jadi dua, nya\u00e9ta aw\u00e9w\u00e9 jeung lalaki. Juru sekar aw\u00e9w\u00e9 disebut pasind\u00e9n, sedengkeun juru sekar lalaki disebut wira swara. Sakurang-kurangna dina hiji pagelaran kiliningan kudu aya hiji sind\u00e9n jeung hiji wira swara.\nPanc\u00e9n juru sekar nya\u00e9ta salaku nu ngawih. Dina raraga ngawihkeun lagu-lagu unggal juru sekar kudu nuturkeun aturan gending (musik nu mirigna) anu geus baku dipirig ku nayaga. Aya og\u00e9 musik pamirigna dingaranan gamelan. Gamelan dina seni Kiliningan biasana laras sal\u00e9ndro. Waditrana dua saron, peking, demung, bonang, rincik, kenong, goong jeung kempul, ketuk kempyang, gambang, hiji set kendang, sarta rebab.\nUnggal waditra dipa\u00e9nkeun ku hiji nayaga atawa disebut og\u00e9 pangrawit nu biasana lalaki. Pangrawit dina Kiliningan dipingpin ku saurang anu sakapeung og\u00e9 ngarangkep jadi nayaga og\u00e9. Pangaturna disebut Lurah Sekar.\nMateri anu disajikeun dina Kiliningan utamana nya\u00e9ta lagu-lagu khas Kiliningan, dina umumna og\u00e9 wangunna sekar tandak anu dibawakeun ku juru sind\u00e9n jeung wira swara. Lagu-laguna mangrupa gabungan ti lagu-lagu tradisi gubahan anyar, atawa lagu-lagu anu masih dipikanyaho ku nu nyiptakeunna, saperti Es Lilin jieunan Bu Mursih, Sakadang Kuya jeung Torotot H\u00e9ong jieunan RTA Sunarya jrrd."}
{"id": "33921", "revid": "6005", "url": "https://su.wikipedia.org/wiki?curid=33921", "title": "Gamelan salendro pelog", "text": ""}
{"id": "33922", "revid": "11449", "url": "https://su.wikipedia.org/wiki?curid=33922", "title": "C\u00e9ndol", "text": "C\u00e9ndol t\u00e9h mangrupa salah sahiji inuman has ti Sunda, sarupa jeung dawet tapi b\u00e9da. Biasana c\u00e9ndol dijieun tina tipung hunkw\u00e9h jeung diwarnaan mak\u00e9 pawarna dahareun. C\u00e9ndol geus jadi inuman sopopo\u00e9 masarakat Sunda, nu dagangna biasana mak\u00e9 gorobag surung. Biasana c\u00e9ndol dipidangkeun mak\u00e9 kinca, cipati jeung peuyeum sampeu. Numutkeun CNN, c\u00e9ndol t\u00e9h abus ka 50 inuman pangeunahna di dunia. Di g\u00e9r\u00e9nt\u00e9-g\u00e9r\u00e9nt\u00e9l, didaharna mak\u00e9 peueut dicipatian.\nCara nyieun.\nPikeun nyieun c\u00e9ndol t\u00e9h sadiakeun bahan-bahan saperti, tipung hunkw\u00e9h, cai kapur seureuh, pawarna pandan, gula beureum, cipati jeung peuyeum sampeu. Mimitina mah, galokeun tipung hunkw\u00e9 jeung cai, campurkeun pawarna pandan, tuluy golakeun nepi ka jadi bubur kentel. Tuluy geus kitu bubur diasupkeun kana saringan, anteupkeun nepi ka marurag jadi c\u00e9ndol. Mun geus tiis, kari campurkeun jeung peuyeum sampe, cipati tuluy kincaan. Leuwih ngeunah mun dipidangkeun mak\u00e9 \u00e9s serut."}
{"id": "33924", "revid": "25926", "url": "https://su.wikipedia.org/wiki?curid=33924", "title": "Buroq", "text": "Kasenian Buroq lahir di Cirebon kira-kira taun1920 di d\u00e9sa Kalimaro kacamatan Babakan. Panyiptana nya\u00e9ta Bapa Ta'al.\nGenjring Buroq mangrupa kasenian helaran atawa arak-arakan utamana dina khitanan pikeun ngarak pengantin sunat. Waditra anu dipak\u00e9 nya\u00e9ta 4 buah genjring, gong, gitar, biola dsb. Boneka Buroq diwangun ti boneka anu awakna mangrupa kuda sarta sirahna mangrupa wanoja geulis, sapasang boneka ondel-ondel, macan tutul jsb.\nMunculan boneka ieu mimitina leuwih ditujukeunn pikeun mi\u00e9ling po\u00e9 Isra Miraj. Tapi lila-lila, boneka ieu og\u00e9 mindeng dimunculkeun nalika acara-acara agama Islam, kawas acara khataman Alquran, sunatan sarta ngahudangkeun saurkawas di D\u00e9sa Pakijangan.\nKaayaan bulan puasa di D\u00e9sa Pakijangan, sabenerna hampir euweuh b\u00e9dana jeung kaayaan bulan Puasa di wewengkon-wewengkon masarakat muslim s\u00e9j\u00e9nna. Sanggeus berbuka, masarakat minuhan masjid pikeun ngalaksanakeun solat Tarawih. Anu ngab\u00e9dakeun nya\u00e9ta nalika isuk, nalika jalma s\u00e9j\u00e9nna masih sar\u00e9, para nonoman sarta seniman Buroq malahan ngariung di salah sahiji tempat pikeun ngahudangkeun warga s\u00e9j\u00e9nna sangkan ngalaksanakeun saur. Di D\u00e9sa Pakijangan, hal ieu geus dipigaw\u00e9 ku para pama\u00e9n orkes Buroq Bandarjaya saprak 20 taunkatukang."}
{"id": "33925", "revid": "6044", "url": "https://su.wikipedia.org/wiki?curid=33925", "title": "Kolek", "text": "Kolek nya\u00e9ta salah sahiji kadaharan amis panutup has Indon\u00e9sia nu bahan dasarna tina gula ar\u00e9n, santen, jeung daun pandan. Salian ti \u00e9ta, kolek og\u00e9 jadi kadaharan nu dipikaresep ku loba jalmi keur buka puasa lamun bulan Ramadan. Kolek miboga sababaraha jinis saperti kolek cau lantaran bahan pokona cau, kolek hui, kolek nangka, kolek sampeu, jeung sajabana. Biasana kolek sok disayogikeun keur haneut k\u00e9n\u00e9h. \nSejarah.\nDicutat dina buku \"Jejak Rasa Nusantara\" karya sajarawan nu ngaranna Fadly Rahmat, kolek t\u00e9h dipangaruhan ku budaya Arab. Ditilik dina ngaranna, kolek t\u00e9h asal katana dina khalik nu hartina Sang Pancipta, Allah SWT. Salain \u00e9ta, kolek og\u00e9 jadi media keur nyebarkeun agama Islam dina zaman baheula. \nJinis Kolek.\nJeung sajabana."}
{"id": "33926", "revid": "15233", "url": "https://su.wikipedia.org/wiki?curid=33926", "title": "Usopp", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;544752&lt;/parentid&gt;\n &lt;timestamp&gt;2022-06-07T01:38:06Z&lt;/timestamp&gt;\n &lt;contributor&gt;\n &lt;username&gt;Ilhambot&lt;/username&gt;\n &lt;/contributor&gt;\n &lt;minor /&gt;\n &lt;comment&gt;ng\u00e9dit \u00e9jahan&lt;/comment&gt;\n &lt;origin&gt;627278&lt;/origin&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nUsopp nya\u00e9ta salah sahiji karakter fiksi dina Manga jeung Anime One Piece. Usopp nya\u00e9ta penembak jitu di kelompok Bajak Laut Topi Jerami. Usopp nya\u00e9ta kru topi jerami anu paling borangan.\nNgaran Usopp dicokot tina basa Jepang \"uso\" (\u3046\u305d) anu hartina wadul atawa jelma tukang ngawadul.\nPanggih Jeung Luffy.\nUsopp papanggih jeung luffy di Desa Syrup, di desa \u00e9ta Luffy gelut jeung kelompok bajak laut Kuroneko anu di pimpin ku kapt\u00e9n Kuro anu nyamar jadi pelayan salah sahiji warga anu benghar, pikeun nguasaan hartana. Sabada ng\u00e9l\u00e9hkeun bajak laut Kuroneko, Usopp ngabubarkeun kelompok bajak lautna anu anggotana tilu urang budak leutik, tuluy Usopp diajakan jadi anggita bajak laut topi jerami.\nSogeking.\nSalila di Grand Line Usopp ngarasa lemah, tungtungna Usopp kaleungitan percaya diri. Sabada di Water 7 Usopp gelut jeung Luffy, nu ahirna Usopp kaluar ti kelompok topi jerami. Sabada \u00e9ta, Usopp di tewak ku CP 9, nu ahirna Usopp di leupaskeun ku Sanji. Usopp ahirna indit ngabantuan Luffy pikeun ngab\u00e9baskeun Nico Robin ku cara nyamar jadi Sogeking.\nDi Enies Lobby Usopp dititah ku Luffy sangkan ngaduruk bendera pamar\u00e9ntah dunia, anu andakeun perang jeung pamar\u00e9ntah nu aya di Enies Lobby. Sabada perang di Enies Lobby, Sogeking (Usopp) boga harga buronan 30 juta berry sabada difonis salah ku lantaran ngaduruk bendera Pamar\u00e9ntah Dunia.\nJadi Ksatria.\nUsopp di teleport Kuma ka hiji pulo nu ngarana Pulo Boin, di pulo ieu pinuh ku tangkal Karnivora anu ged\u00e9 sarta dina permukaan tangkalna aya kadaharan anu ngeunah. Di pulo \u00e9ta aya hiji ksatria ngarana Heraclesun anu nulungan Usopp, ku sabab lobana kadaharan dina \u00e9ta pulo, Usopp jadi gendut nepi ka h\u00e9s\u00e9 bagerak. Sabada maca koran nu ngagambarkeun kaayaan Luffy, Usopp menta tulung ka Heraclesun sangan ngajarkeun man\u00e9hna jadi ksatria.\nDua taun geus kitu, Usopp balik deui ka Pulo Shabaody tuluy panggih jeung Nami di bar, Usopp ningalikeun pakarang anyarna anu mampu ngaluarkeun tutuwuhan anu ngadahar manusa ka kru topi jerami anu palsu."}
{"id": "33928", "revid": "25926", "url": "https://su.wikipedia.org/wiki?curid=33928", "title": "Cingcangkeling", "text": "Cingcangkeling nya\u00e9ta kawih paranti milang sam\u00e9m\u00e9h barudak ulin ucing-ucingan. Ieu kawih kaulinan barudak cingcangkeling t\u00e9h dilakukeunna bari ngariung henteu papisah saurang-saurang tapi babarengan jeung biasana sok ditunjuk ku juru ngawihna nu salah saurang budak \u00e9ta, budak nu kabilang ditunjuk nurutkeun wirahma kawihna, tuluy kudu ngudak budak s\u00e9j\u00e9n nu teu katunjuk.\nCarana budak nu kabilang, kudu nyabak budak nu teu kabilang, tuluy lalumpatan ngajauhan budak anu geus kabilang tadi. Satuluyna kitu terus nepi ka kab\u00e9h budak beunang kacabak. Aturannana teu meunang aya budak anu jauh-jauh teuing lumpatna. Kudu sakurilingeun lapang atawa buruan imah tempat maran\u00e9hna ulin. Teu kaci lamun aya nu jauh berarti budak \u00e9ta kaluar ma\u00e9nna atawa gugur teu bisa ngiluan ma\u00e9n deui nurutkeun kasapukan kab\u00e9h budak nu milu ulin dina \u00e9ta kaulinan. Biasana barudak nu ulin bari ngawihkeun ieu kawih cingcangkeling t\u00e9h sok bari heureuy silisurungkeun atawa bari luluncatan teu puguh embung cicing kumaha w\u00e9 budak leutik nu keur meujeuhna resep ulin. Sam\u00e9m\u00e9h prung sok dikawihkeun heula ku saurang, nu s\u00e9j\u00e9nna nuturkeun ngawih bari nyurakan nu kabilang.\nRakitan kawih.\n&lt;poem&gt;\n\"Cingcangkeling\"\n\"Manuk cingkleung cindeten\" \n\"Plos ka kolong\" \n\"Bapa Satar buleneng\"\n&lt;/poem&gt;"}
{"id": "33929", "revid": "5265", "url": "https://su.wikipedia.org/wiki?curid=33929", "title": "Budak Minggat", "text": "Budak Minggat t\u00e9h novel karya Samsudi, citakan nu kahiji diterbitkeun ku Balai Pustaka, Jakarta, teu kanyahoan taun terbitna. Citakan kaduana diterbitkeun ku CV Pusaka Sunda gaw\u00e9 bareng jeung Balai Pustaka, taun 1965, didua jilidkeun masing-masing 70 kaca jilid I jeung 75 kaca jilid II, ukurana 17\u00a0cm x 12\u00a0cm. Ieu novel t\u00e9h nembrakkeun ajen-inajen atikan, upamana kajujuran, kapengkuhan hat\u00e9, jeung kasatiaan. Lian ti eta, digambarkeun og\u00e9 aj\u00e9n-inaj\u00e9n sosial nu nyampak dina kahirupan masrakat kuli kontrak di perkebunan jaman penjajahan Walanda..\nTokoh utama ieu novel t\u00e9h nya\u00e9ta Si Kampeng, ku pangarang digambarkeun sahinasna henteu dijieun-jieun, nepi ka gambaran pribadina katembong tembres, boh ku kajujuranana, boh ku kabadeuran jeung kabedegonganana. Kampeng t\u00e9h budak umur welasan taun, sabada tamat sakola cicing jeung bapa terena anu galak,lantaran mindeng dicarekan jeung dikakalakeun, Si Kampeng ngalawan, nepi ka dina hiji mangsa mah kalepasan neunggeul bapa t\u00e9r\u00e9na t\u00e9a nepi ka kapiuhan. Ku bakating reuwas jeung sieun, antukna Kampeng minggat ti imahna, kakaburan nepi ka ahirna katipu, dijual jadi jadi kuli kontrak di Sumatra, Deli, Bengkalis, Padang jeung sajabana.\nLantaran get\u00e9n jeung suhud digaw\u00e9, ahirna Kampeng jadi tukang kai jeung tukang t\u00e9mbok anu parigel. Hiji mangsa, ku kawani jeung kaludeungna, Kampeng nulungan Cina anu rek dikerekeb ku maung. Rupa-rupa cocoba nu katarima ku Kampeng, kalawan tawekal dilakonan, sarta sanggeus bekel cukup pikeun balik ka lembur, Kampeng balik nepungan indungna. sam\u00e9m\u00e9h nepi ka lembur, basa rek balanja di pasar, Kampeng papanggih jeung Kim San, urang Cina nu kungsi ditulungan ku man\u00e9hna waktu di leuweung Sumatera, atuh Kampeng dibekelan ka\u00e9n jeung duit ku Kim San minangka pamulang tarima ka man\u00e9hna nu geus nulungan. Kampeng balik ka lembur dipapag ku indungna nu geus lawas ngarep-ngarep Kampeng. Ieu novel geus ditarjamahkeun kana basa Indonesia jadi \"Anak Minggat\" dina taun 1974."}
{"id": "33930", "revid": "6444", "url": "https://su.wikipedia.org/wiki?curid=33930", "title": "Cing Cangkeling", "text": ""}
{"id": "33931", "revid": "11449", "url": "https://su.wikipedia.org/wiki?curid=33931", "title": "Cing ciripit", "text": "Cing ciripit nya\u00e9ta kawih paranti milang sam\u00e9m\u00e9h ucing-ucingan. Aya di sababaraha tempat atawa wewengkon s\u00e9j\u00e9n mah disebutna t\u00e9h em\u00e9ng-em\u00e9ngan.\nCara ma\u00e9n.\nCara ma\u00e9nna mimiti barudak ngariung, tuluy salah saurang budak biasana budak nu pangged\u00e9na ngasongkeun dampal leungeunna ka tengah riungan bari narangtung. Budak s\u00e9j\u00e9nna ngasongkeun curukna s\u00e9wang-s\u00e9wangan ditapelkeun kana luhureun dampal leungeun budak nu pangged\u00e9na t\u00e9a. Sanggeus kitu barudak anu ngasongkeun curukna s\u00e9wang-s\u00e9wangan t\u00e9a, ngangkat jeung nurunkeun curukna s\u00e9wang-s\u00e9wangan bari ngawih cing ciripit. Saha nu kacekel curukna hartina \u00e9ta nu \u00e9l\u00e9h atawa nu em\u00e9ng kudu ngudak barudak s\u00e9j\u00e9n nu teu kacekel curukna. Nu s\u00e9j\u00e9n lalumpatan ngajauhan nu em\u00e9ng, tuluy mun aya nu kacabak salah saurang budak berarti jadi pindah budak \u00e9ta nu em\u00e9ng jeung kudu nyabak atawa ngaem\u00e9ngkeun barudak s\u00e9j\u00e9nna. Kitu saterusna nepi ka kabag\u00e9an kab\u00e9h. Anu ngarawih t\u00e9h bari seuseurian sakapeung mah sok bari heureuy, ulin barudak t\u00e9a tara aya nu daria, malah ku teu seriusna \u00e9ta jadi ciri ngaran budak.\nRakitan kawih.\n&lt;poem&gt; \n\"Cing ciripit\" \n\"Tulang bajing kacapit\"\n\"Kacapit ku bulu par\u00e9\"\n\"Bulu par\u00e9 seuseukeutna\"\n&lt;/poem&gt;\nKawih lainna: \n&lt;poem&gt; \n\"Cing ciripit\" \n\"Kadal buntung\"\n\"Duit saringgit\"\n\"Dipak\u00e9 nyandung\"\n\"A, i, u, daun cau nangka ngora\"\n\"Ari tang tang tang tangkeup !\"\n&lt;/poem&gt;"}
{"id": "33932", "revid": "25926", "url": "https://su.wikipedia.org/wiki?curid=33932", "title": "Cangkal\u00e9ng", "text": "Cangkal\u00e9ng atawa Caruluk mun dina basa Walanda mah disebut glibbertkjes nya\u00e9ta protein albumin anu diperlukeun ku binih tangkal kawung minangka sasadiaan kadaharanana. Buah anu kadar caina luhung ieu dicokot tina siki buah kawung anu wangunna lonjong gep\u00e9ng, getahan tur matak ateul, warnana bodas herang, sarta geunyal. Pikeun dijadikeun cangkal\u00e9ng, buah kawung kudu dibeuleum heula nepi ka tutung atawa dikulub sababaraha jam. Tuluy dikeueum ku cai kapur sababaraha po\u00e9 nepi ka pamustunganana sikina bisa dikokolakeun. Cangkal\u00e9ng didagangkeun dina kaayaan kakeueum ku cai disebut cangkal\u00e9ng atah. Cangkal\u00e9ng atah bisa diolah dijieun manisan, campuran kolek, setup buah, atawa sirop.\nCangkal\u00e9ng ngandung serat anu luhung, alus pikeun jalma anu keur diit. Dina 100 gramna, ngandung kadar cai nepi ka 93,8%. Cangkal\u00e9ng og\u00e9 ngandung 0,69 gram protein, 4 gram karbohidrat, sarta kadar lebu kira-kira sagram sarta serat 0,95 gram. Kandungan karbohidrat nu aya dina cangkal\u00e9ng bisa matak wareg, og\u00e9 bisa ngeureunkeun nafsu dahar sarta ngabalukarkeun konsumsi kadaharan turun. Salian ti alus pikeun diit, cangkal\u00e9ng og\u00e9 miboga mangpaat pikeun mantuan ngalancarkeun gaw\u00e9 saluran cerna manusa."}
{"id": "33933", "revid": "15233", "url": "https://su.wikipedia.org/wiki?curid=33933", "title": "Samping", "text": "Samping nya\u00e9ta ka\u00e9n panjang nu dibeulitkeun dina cangk\u00e9ng nu nutupan nepi ka suku. \nAya nu disebut samping sarung (samping nu tungtung-tungtungna nyambung), samping kebat (samping nu ukuranana panjang), samping batik (samping anu mak\u00e9 corak batik)jeung samping pol\u00e9ng/pol\u00e9kat (samping nu meunang ninun).\nAya sababaraha jenis samping di antarana aya samping jangkung jeung samping lamban, Samping jangkung nya\u00e9ta jenis samping nu ka handapna ukur semet tuur atawa nengah bitis sedengkeun samping lamban nya\u00e9ta samping nu tungtungna dilipet (dilamban/dil\u00e9p\u00e9).\nSamping mangrupa papak\u00e9an aw\u00e9w\u00e9 anu di batik sarta dipak\u00e9na nutupan bagian badan tina beuteung nepi ka mumuncangan.\nceuk kolot baheula lamun aw\u00e9w\u00e9 anu hamil teu meunang mak\u00e9 samping sabab pamali aya matakna .\nPikeun masarakat Sunda samping lain hal nu an\u00e9h sabab ti jaman baheula samping geus dipak\u00e9 pikeun pak\u00e9an sapopo\u00e9 wanoja Sunda.\nDina nsakah Sang Hyang Siksa Kandang Karesian upamana, geus kasebut-sebut mod\u00e9l samping batuk nu dipak\u00e9 ku urang Sunda.\nDina carita pantun og\u00e9 dij\u00e9ntr\u00e9keun y\u00e9n baheula wanoja m\u00e9nak, putri, raja, atawa l\u00e9ngs\u00e9r.\nIeu conto kumaha wanoja Sunda dangdan di jaman baheula, dicutat tina carita pantun lutung kasarung :"}
{"id": "33934", "revid": "4033", "url": "https://su.wikipedia.org/wiki?curid=33934", "title": "Makedonia", "text": ""}
{"id": "33935", "revid": "24422", "url": "https://su.wikipedia.org/wiki?curid=33935", "title": "Mak\u00e9donia Kal\u00e9r", "text": "R\u00e9publik Mak\u00e9donia Kal\u00e9r (, ) atawa \"R\u00e9publik Urut Yugoslavia Mak\u00e9donia\" (\"RUYM\", Inggris: \"the former Yugoslav Republic of Macedonia\", disingket \"FYROM\"), mindeng disebut Mak\u00e9donia, mangrupa hiji nagara nu aya di samenanjung Balkan, \u00c9ropa Kidul. Nagara ieu tepung wates jeung S\u00e9rbia (sareng Kosovo) di kal\u00e9r, Albania di kulon, Yunani di kidul, jeung Bulgaria di w\u00e9tan.\nNagara ieu disebut \"R\u00e9publik Urut Yugoslavia Mak\u00e9donia\" ku Sarikat Bangsa-Bangsa taun 1993 sabab ngadagoan r\u00e9solusi ngeunaan papas\u00e9aan ngaran kalawan Yunani. Loba institusi internasional jeung nagara lian geus ngakuan nagara ieu kalawan ngaran nu sarua, sanajan mayoritas nagara ngakuan nagara ieu kalawan ngaran konstitusional.\nIbu kota R\u00e9publik Makedonia nya\u00e9ta Skopje, nu miboga 506.926 padumuk dina taun 2004, jeung aya sababaraha kota nu leuwih leutik, misalna, Bitola, Kumanovo, Prilep, Tetovo, Ohrid, Veles, \u0160tip, Ko\u010dani, Gostivar, jeung Strumica.\nNagara ieu mangrupa anggota PBB jeung D\u00e9wan \u00c9ropa, jeung og\u00e9 anggota ti \"La Francophonie\", \"World Trade Organization\" (WTO), jeung OSCE. Ti D\u00e9s\u00e9mber 2005, nagara minangka kandidat anggota Uni \u00c9ropa jeung geus ngadaptar asup ka NATO.\nSajarah.\nJaman kuno.\nNagara kahiji nu ngawasaan wewengkon Mak\u00e9donia nya\u00e9ta karajaan Paionia nu ngawasaan lebak walungan Axius jeung wewengkon sakurilingna. Dina taun 336\u00a0SM, Raja Phillip\u00a0II ti Mak\u00e9donia ngawasaan bagian Pa\u00e9onia nu pangkidulna jeung ngawangun kota Heraklea Lisentis, kiwari aya di deukeut Bitola. Murangkalihna Phillip\u00a0II, nya\u00e9ta Al\u00e9xander Ageung ngawasaan wewengkon Mak\u00e9donia nu masih dina kawasaan Paionia, jeung saterasna minangka bagian karajaan Al\u00e9xander Ageung.\nWewengkon Mak\u00e9donia saterusna dikawasaan ku tentara Romawi jeung minangka bagian ti dua propinsi di Romawi. Wewenggkon nu leuwih ged\u00e9 aya di propinsi Macedonia Salutaris, tapi wewengkon wates kal\u00e9r nu dicicingan ku bangsa Dardani minangka bagian ti propinsi Moesia Superior.\nAbad patengahan.\nDina ahir abad ka-6, basa kakawasaan Bizantium mimiti tilelep, sababaraha s\u00e9k\u00e9 Slav mimiti asup jeung nyicingan wewengkon Mak\u00e9donia. S\u00e9k\u00e9-s\u00e9l\u00e9r Slav nu nyicingan wewengkon Mak\u00e9donia di antarana s\u00e9k\u00e9 Draguvite, Sagudate, jeung Strymonoi. Sababaraha s\u00e9k\u00e9 asli Mak\u00e9donia, disababkeun ku datangna bangsa Slav, mimiti pindah ka wewengkon nu anyar di pagunungan-pagunungan jeung di wewengkon pab\u00e9nt\u00e9ngan sabundereun Yunani. Tapi, sababaraha s\u00e9k\u00e9 asli Mak\u00e9donia og\u00e9 ngasimilasi jeung s\u00e9k\u00e9 Slav. Urang-urang Slav ieu saterusna ngumpul. Kukumpulan ieu dinamian ku urang Bizantium salaku \"\u03a3\u03ba\u03bb\u03b1\u03b2\u03b9\u03bd\u03af\u03b1\u03b9\" (Sklaviniai). Bizantium nu awalna kakawasaanna ngirang, mimiti gaw\u00e9 bareng jeung bangsa Slav nu aya di Mak\u00e9donia.\nTeras, Justinian II ngayakeun \u00e9ksp\u00e9disi milit\u00e9r ka sapanjuru wewengkon Mak\u00e9donia pikeun ngarapihkeun jeung m\u00e9nta bangsa Slav di Mak\u00e9donia pikeun gaw\u00e9 bareng sareng Bizantium. Saenggeus \u00e9ksp\u00e9disi ieu, loba urang Slav di Mak\u00e9donia pindah ka Anatolia pikeun jadi bagian ti tentara Karajaan Bizantium. Sanajan loba urang Slav nu nurut kana kakawasaan Bizantium, loba og\u00e9 s\u00e9k\u00e9 nu masih b\u00e9bas ti kakawasaan Bizantium. S\u00e9k\u00e9-s\u00e9k\u00e9 ieu hirup kalawan pipisahan, jeung heunteu nyieun hiji kakawasaan nu ngahijikeun s\u00e9k\u00e9-s\u00e9k\u00e9 \u00e9ta. Kira-kira taun 850\u00a0M, Karajaan Kahiji Bulgaria narajang wewengkon Mak\u00e9donia jeung lumangsung kalawan lancar pisan, sabab kakawasaan Bizantium di Mak\u00e9donia leuleus pisan og\u00e9 dipangaruhan ku kahayangan s\u00e9k\u00e9-s\u00e9k\u00e9 Slav sangkan ngagabung dina Karajaan Kahiji Bulgaria.\nUrang-urang Slav di Mak\u00e9donia teras ngagem agama Kristen dina abad ka-9 Mas\u00e9hi, basa Pang\u00e9ran Boris I ti Bulgaria keur ngawasa. Rahayat Mak\u00e9donia nu awalna buta hurup teras dikenalkeun hurup ku dua urang pend\u00e9ta Kristen asal Bizantium, Santo Kyril jeung Santo Methodius, nu ngawanohkeun aksara Glagolitik. Dina taun 1014, Kaisar Basil II ti Bizantium hasil ng\u00e9l\u00e9hkeun tentara ti Tsar Samuil, jeung saterasna mulihkeun kakawasaan Bizantium kana lemah Mak\u00e9donia. Tapi, dina ahir abad ka-12 Mas\u00e9hi, kakawasaaan Bizantium di Mak\u00e9donia leuleus deui jeung dikawasaan ku bangsa Normandia dina hiji panarajangan taun 1080. Awal abad ka-13, Kakaisaran Bulgaria mibogs kakawasaan kana Mak\u00e9donia.\nKu sabab kaributan politik, Kakaisaran Bulgaria gagal nahanan kakawasaanna kana Mak\u00e9donia, nu saterasna kakawasaan ieu dicokot deui ku Bizantium. Dina abad ka-14 Mas\u00e9hi, Mak\u00e9donia minangka bagian ti Kakaisaran S\u00e9rbia, nu n\u00e9mbongkeun diri aranjeunna salaku pamb\u00e9bas bangsa Slav ti kakawasaan Bizantium. Skopje teras minangka ibu kota ti kakaisaran Tsar Stefan Dusan. Sanggeus Dusan pupus, kakawasaan S\u00e9rbia leuleus ku sabab pawaris tahta teu sakiat nu satacanna jeung silih sihung antara bangsawan di Mak\u00e9donia. Tampa palawanan, Mak\u00e9donia teras labuh ka Turki Utsmaniyah.\nKasadaran nasional.\nKakawasaan Turki Utsmaniyah di Mak\u00e9donia dianggap kejam. Dina taun 1689, aya hiji pamberontakan kana Turki Utsmaniyah nya\u00e9ta pamberontakan Karposh. Sababaraha gerakan pamberontakan mikahayang ayana hiji nagara mandiri nu diwangun di lemah Mak\u00e9donia. Gerakan ieu diwangun dina ahir abad ka-18 mak\u00e9 ngaran Organisasi R\u00e9volusion\u00e9r Bulgaria-Mak\u00e9donia-Adrianopel nu saterusna robah jadi SMORO. Dina taun 1905, gerakan ieu dingaranan Organisasi R\u00e9volusion\u00e9r Internal Mak\u00e9donia-Adrianopel (IMARO).\nSaenggeus Perang Dunya I, organisasi IMORO meupeus kana dua, nya\u00e9ta Organisasi R\u00e9volusion\u00e9r Internal Mak\u00e9donia (IMRO) jeung Organisasi R\u00e9volusion\u00e9r Internal Trasia (ITRO). Organisasi ieu heunteu mentingkeun \u00e9tnis, tapi leuwih neken kana panghijian \u00e9lem\u00e9n-\u00e9lem\u00e9n nu misah di lemah Mak\u00e9donia jeung teu paduli naon ba\u00e9 s\u00e9k\u00e9-s\u00e9l\u00e9r aranjeunna. Kalobaannana anggota SMORO mangrupa urang Slav jeung Bulgaria. Taun 1903, organisasi SMORO ngayakeun pamberontakan Ilinden-Preobrazhenie ngalawan Turki Utsmaniyah jeung hasil ngawangun hiji r\u00e9publik nu ngaranna R\u00e9publik Krush\u00e9vo.\nKarajaan S\u00e9rbia jeung Yugoslavia.\nSanggeus perang Balkan taun 1912 jeung 1913, wewengkon Mak\u00e9donia teras kabagi-bagi ka Yunani, Bulgaria, jeung S\u00e9rbia. Wewengkon nu dikawasaan ku S\u00e9rbia nya\u00e9ta Ju\u017ena Srbija (S\u00e9rbia Kidul), ayeuna katelah minagka R\u00e9publik Mak\u00e9donia. Sanggeus Perang Dunya I, S\u00e9rbia minangka bagian ti Karajaan S\u00e9rbia, Kroasia, jeung Slov\u00e9nia. Dina taun 1929, karajaan ieu dingaranan deui kana Karajaan Yugoslavia jeung karajaan ieu kawangun ti \"banovinas\" (propinsi-propinsi). Salah sahiji propinsina ngaranna Vardar Banovina (Mak\u00e9donia-kiwari).\nYugoslav Mak\u00e9don (Perang Dunya II).\nDina taun 1941, wewengkon Yugoslavia dikawasaan ku Blok Poros, kaasup og\u00e9 Makedonia nu direbut ku Bulgaria jeung Italia. Tentara nu dir\u00e9krut ti Mak\u00e9don jeung og\u00e9 sukar\u00e9lawan teras ngawangun Brigade ka-5 Bulgaria, nu markasna di Skopje, jeung mibanda tanggung jawab kana d\u00e9portasi leuwih ti 7000 urang Yahudi ti Skopje jeung Bitola. Kakawasaan lalim ku pihak Blok Poros heunteu diantepkeun kitu w\u00e9h, jeung miboga palawanan ti pihak Komunis di Yugoslavia dina pingpinan Josip Broz Tito.\nMak\u00e9donia di R\u00e9publik Sosialis Yugoslavia.\nAhir Perang Dunya II, basa Tito minangka Pr\u00e9sid\u00e9n Yugoslavia, R\u00e9publik Rahayat F\u00e9deral Yugoslavia diwangun. R\u00e9publik Rahayat Mak\u00e9donia minangka bagian ti genep nagara nu milu ngagabung dina f\u00e9derasi Yugoslavia. Milu kana parobahan nga\u00e9an R\u00e9publik Rahayat F\u00e9deral Yugoslavia jadi R\u00e9publik Sosialis F\u00e9deral Yugoslavia dina taun 1963, nga\u00e9an R\u00e9publik Rahayat Mak\u00e9donia teras robah kana R\u00e9publik Sosialis Mak\u00e9donia. Dina taun 1991, kecap 'Sosialis' dihupus ti ngaran resmi Mak\u00e9donia sanggeus misah ti Yugoslavia.\nD\u00e9klarasi Kamerd\u00e9kaan.\nMak\u00e9donia ngarayakeun kamerd\u00e9kaan dina kaping 8 S\u00e9pt\u00e9mber 1991, dingaranan Po\u00e9 Kamerd\u00e9kaan (\u0414\u0435\u043d \u043d\u0430 \u043d\u0435\u0437\u0430\u0432\u0438\u0441\u043d\u043e\u0441\u0442\u0430, Den na nezavisnosta), saenggeus diayakeunnana r\u00e9fer\u00e9ndum pikeun miboga kamerd\u00e9kaan atawa tetep ngawangun f\u00e9derasi Yugoslavia. Parayaan awakna pamberontakan Ilinden-Pr\u00e9obrazhenie nu sarua jeung po\u00e9 Santo Eliyah dina kaping 2 Agustus og\u00e9 dipang\u00e9lingan salaku po\u00e9 kamerd\u00e9kaan sacara luas di Mak\u00e9donia.\nPerang Sadulur 2001.\nPerang sadulur antara Mak\u00e9donia jeung tentara pamberontak ti \u00e9tnik Albania nu aya di wewengkon kal\u00e9r jeung kulon Mak\u00e9donia, lumangsung ti bulan Maret nepi ka Juni taun 2001. Perang r\u00e9ngs\u00e9 sanggeus ayana interv\u00e9nsi ti pihak NATO nu ngintunkeun tentara panjaga rapih jeung m\u00e9nta kadua pihak sangkan rapih. Teras ditandatanganan Pajangjian Ohrid, nu eusina Mak\u00e9donia nu ar\u00e9k m\u00e9r\u00e9 patempatan dina politik jeung budaya ka \u00e9tnik Albania.\nPihak Albania teras nyatujuan pajangjian ieu jeung sadia pikeun nyerah jeung patuh sapinuhna ka kakawasaan Mak\u00e9donia. Pasukan pamberontak Albania, NLA, teras dicokotan pakarangna nu saterasna dib\u00e9r\u00e9 ka pasukan NATO.\nG\u00e9ografi.\nKalawan ar\u00e9a kira-kira 25.330\u00a0km\u00b2, Mak\u00e9donia mangrupa nagara nu aya di \u00c9ropa bagian tenggara kalawan koordinat 41\u00b050\u2032Ka, 22\u00b000\u2032W. Nagara ieu tepung wates jeung Yunani di kidul, S\u00e9rbia di kal\u00e9r, Bulgaria di w\u00e9tan, Albania di kulon, sarta Kosovo di kulon-kal\u00e9r. Mak\u00e9donia minangka tempat palangkungan ti \u00c9ropa Kulon jeung Tengah ka Laut Aegea og\u00e9 palangkungan ti \u00c9ropa Kidul ka \u00c9ropa Kulon. Nagara ieu mangrupa bagian ti wewengkon Mak\u00e9don. Mak\u00e9donia mangrupa nagara nu kakurung daratan. Nagara ieu miboga tilu dano alam nya\u00e9ta Dano Ohrid, Dano Prespa, jeung Dano Dojran. Jadi, Mak\u00e9donia miboga luas cai saluas 477\u00a0km\u00b2 jeung luas daratan 24.856\u00a0km\u00b2.\nTopografi.\nNagara Mak\u00e9donia aya di wewengkon nu loba gunungna jeung katutup ku lebak jeung basin. Wewengkon Mak\u00e9donia kabagi ku hiji walungan nu ngaranna Walungan Vardar.\nM\u00e9h sabagian wewengkon Mak\u00e9donia ngampar ti \u0160ara nepi ka Osgovo nu ngawangun lebak ti Walungan Vardar. Tilu dano ged\u00e9, Ohrid, Prespa, jeung Dojran aya di wewengkon kidul Mak\u00e9donia. Dano Ohrid dianggap salah sahiji ti dano jeung biotop nu pangkolotna di dunya. Wewengkon Mak\u00e9donia og\u00e9 mangrupa wewengkon nu aktif kagiatan s\u00e9ismikna jeung mindeng lindu di Mak\u00e9donia. Lindu nu panungtungna nu pangged\u00e9na nya\u00e9ta dina taun 1963 di Skopje, ngakibatkeun ancurna infrastruktur jeung pupusna leuwih ti 1000 jiwa.\nMak\u00e9donia og\u00e9 miboga loba pagunungan. Pagunungan ieu dibagi kana dua runtuyan nya\u00e9ta Dinarska jeung Ropodska. Runtuyan pagunungan Dinarska na \u00e9ta wewengkon nu rawan \u00e9rosi, ari runtuyan pagunungan Ropodska leuwih mirip jeung pangunungan Alpen. 10 gunung pangluhurna di Mak\u00e9donia nya\u00e9ta:\nIklim.\nMak\u00e9donia miboga iklim transisi, nya\u00e9ta gabungan antara iklim M\u00e9dit\u00e9rania jeung iklim kontin\u00e9ntal. Dina usum panas, Mak\u00e9donia leuwih condong ka panas jeung saat. Ari dina usum tiis, wewengkon Mak\u00e9donia leuwih condong ka rada tiis. Rarata curah hujan variasi ti 1.700\u00a0mm di wewengkon pagunungan kulon nepi ka 500\u00a0mm di wewengkon w\u00e9tan. Aya tilu iklim utama di Mak\u00e9donia, nya\u00e9ta iklim pagunungan, M\u00e9dit\u00e9rania, jeung iklim Kontin\u00e9ntal. Di wewengkon lebak walungan Vardar jeung Sturmica, di wewengkon Gevgelija, Valandovo, Dojran, jeung Radovish iklimna M\u00e9dit\u00e9rania. Wewengkon panghaneutna aya di Demir Kapija jeung Gevgelija, di mana suhuna dina bulan Juli jeung Agustus bisa nepi ka 40\u00a0\u00b0C.\nIklim pagunungan aya di wewengkon pagunungan nu karakteristikna nya\u00e9ta usum tiis nu saljuan jeung usum panas nu karasa tiis. Usum semi di wewengkon ieu leuwih tiis tinimbang usum gugurna. Kalobaannana wewengkon di Mak\u00e9donia iklimna kontin\u00e9ntal kalawan usum panas nu haneut jeung usum tiis nu baseuh jeung tiis. Di Mak\u00e9donia, kira-kira aya 30 stasion m\u00e9t\u00e9orologi pikeun mikaweruh parobahan cuaca.\nWewengkon administratif.\nWewengkon.\nMak\u00e9donia miboga sababaraha wewengkon administratif nya\u00e9ta:\nKota-kota di Mak\u00e9donia.\nDina bulan Agustus 2004, Mak\u00e9donia kabagai kana 85 kota (op\u0161tini; tunggal: op\u0161tina), 10 di antarana aya di wewengkon Skopje Raya. Ieu mangrupa pangirangan ti jumlah 123 kota nu diresmikeun dina bulan S\u00e9pt\u00e9mber 1996. Mimilu hal ieu, pamar\u00e9ntah lokal ngawangun deui kana 34 distrik administratif.\nPolitik.\nMak\u00e9donia mangrupa nagara kalawan sistem parlem\u00e9nter nu pamar\u00e9ntahanna kawangun ti koalisi part\u00e9y-part\u00e9y ti institusi parlem\u00e9n hiji kamar (\u0421\u043e\u0431\u0440\u0430\u043d\u0438\u0435, Sobranie) jeung hiji institusi paadilan indep\u00e9nden kalawan hiji mahkamah konstitusi. Hiji parlem\u00e9n (d\u00e9wan rahayat) di Mak\u00e9donia kawangun ti 120\u00a0anggota jeung dipilih saban 4 taun. Posisi Pr\u00e9sid\u00e9n di Mak\u00e9donia penting pisan jeung mibanda peran nu lumayan ged\u00e9 dina pamar\u00e9ntahan. Pr\u00e9sid\u00e9n Mak\u00e9donia mibanda jabatan sebagai Panglima Angakatan Senjata Mak\u00e9donia jeung Komite Kaamanan Mak\u00e9donia. Pr\u00e9sid\u00e9n R\u00e9publik Mak\u00e9donia dipilih saban 5 taun sakali jeung bisa ngajabat dina 2\u00a0kali jabatan.\nSanggeus munculna hukum anyar dina taun 2005, pamar\u00e9ntahan lokal dibagi kana 78\u00a0wewengkon. Ibu kota Skopje sorangan kawangun ti 10\u00a0wewengkon administratif nu digabung dina hiji wewengkon nu ngaranna \"Greater Skopje\". Wewengkon administratif di Mak\u00e9donia ngatur pamar\u00e9ntahanna sosorangan. Sababaraha wewengkon administratif bisa nyieun kerja sama dina raloba widang. Part\u00e9y politik di Mak\u00e9donia kalobaannana dumasar kana asal \u00e9tnis, ngawakilan \u00e9tnik mayoritas Mak\u00e9donia jeung minoritas Albania. Isu kateusaimbangan kakawasaan antara \u00e9tnik mayoritas Mak\u00e9donia jeung Albania mawa kana konflik sipil taun 2001, jeung papas\u00e9aan ieu dir\u00e9ngs\u00e9keun kalawan Pajangjian Ohrid dina taun 2004 nu m\u00e9r\u00e9 tempat leuwih ka \u00e9tnik Albania. Dina taun 2004, Parlem\u00e9n masihan otonomi nu leuwih ged\u00e9 di wewengkon nu padumukna kalobaannana \u00e9tnik Albania.\nSanggeus pamilihan umum nu dina taun 2006, nu aya masalahna, saeutik, kaayaan politik di nagri ini stabil deui. Pamilihan ieu dimeunangkeun ku part\u00e9y tengen-tengah, VMRO-DPMNE nu dipingpin ku Nikola Gruevski. Pilihan Gruevski pikeun ngoalisi jeung Part\u00e9y D\u00e9mokratik Albania tinimbang ngoalisi jeung Part\u00e9y D\u00e9mokratik Sejahtera jeung Kahijian D\u00e9mokrat pikeun Integrasi nyieun part\u00e9y VMRO-DPMNE meunangkeun sora mayoritas ti \u00e9tnik Albania, Sanajan kameunangan ieu diprot\u00e9s ku sababaraha \u00e9lem\u00e9n.\nPamar\u00e9ntahan.\nParlem\u00e9n.\nParlem\u00e9n Mak\u00e9donia mangrupa puseur jeung institusi nu miboga kakawasaan dina ngatur pamar\u00e9ntahan Mak\u00e9donia. Dumasar kana Konstitusi, Parlem\u00e9n miboga fungsi salaku institusi pawakilan rahayat Mak\u00e9donia jeung kakiatan l\u00e9gislatif di Mak\u00e9donia. Parlem\u00e9n Mak\u00e9donia kawangun ti 120\u00a0anggota nu dipilih sacara umum, langsung jeung b\u00e9bas dina surat sora nu dirahsiakeun. Parlem\u00e9n teras ngawakilan rahayat jeung milu og\u00e9 dina nepikeun pamikiran di parlem\u00e9n dumasar kana pawangunanna. Mandat hiji anggota parlem\u00e9n teu bisa diteujadikeun.\nParlem\u00e9n Mak\u00e9donia boga hak pikeun ngadopsi jeung ngarobih konstitusi, nangtukeun pajak jeung biaya-biaya, ngaratifikasi pajanjian internasional jeung ngalaksanakeun hal-hal nu s\u00e9j\u00e9n nu geus ditangtukeun Konstitusi.\nInstitusi paadlian.\nKakiatan yudisial dipiboga ku institusi paadilan. Institusi paadilan di Mak\u00e9donia diwangun sacara otonom jeung indep\u00e9nden. Institusi paadlian gaw\u00e9 dumasar kana aturan dina konstitusi, hukum, jeung aturan internasional nu cocog jeung Konstitusi Mak\u00e9donia. Ngan aya hji istitusi nu ngatur masalah paadilan di Mak\u00e9donia. Konstitusi Mak\u00e9donia melarang ayana Mahkamah Darurat.\nHiji jaksa dipilih tampa pawatesan lamun anjeunna ngajabat salaku jaksa jeung teu k\u00e9nging dipindahkeun iwal sakahayang anjeunna. Dina hal panyabutan jaksa, konstitusi geus nyebutkeun sababaraha institusi nu boga hak sarta alesan-alesan nu cocog. Jaksa-jaksa og\u00e9 dib\u00e9r\u00e9 kakebalan pikeun nepikeun atanapi nangtukeun pamikiran di Parlem\u00e9n. Hiji jaksa teu k\u00e9nging mibanda jabatan boh di kantor publik atawa salaku anggota hiji part\u00e9y politik. Aturan nekenkeun y\u00e9n jaksa teu bisa ngafiliasi dina part\u00e9y politik naon ba\u00e9.\nHubungan luar nagri.\nMak\u00e9donia minangka anggota ti Sarikat Bangsa-Bangsa dina kaping 8 April 1993, 18 belas bulan sanggeus merd\u00e9kana ti Yugoslavia. Di PBB, Mak\u00e9donia disebut salaku \"the former Yugoslav Republic of Macedonia\" (FYROM), patali jeung papas\u00e9aan jeung prot\u00e9s ti Yunani ngeunaan ngaran Mak\u00e9donia. Di Yunani, ngaran Mak\u00e9donia s\u00e9nsitif pisan sabab wewengkon historis Mak\u00e9donia og\u00e9 ngawengku sababaraha wewengkon di Yunani jeung Bulgaria. Mak\u00e9donia og\u00e9miboga peran nu ged\u00e9 dina ngawangun nagara jeung budaya Yunani Kuna. Cenah, sang raja Al\u00e9xander Ageung nu kasohor t\u00e9a asalna ti dieu. Uni \u00c9ropa, Kahijian Siaran \u00c9ropa, jeung Komite Olimpiade Internasional og\u00e9 milu sistem PBB. NATO og\u00e9 milu sistem pangaranan ieu, tapi nambihkeun alesan dina pangarananna.\nNagara-nagara anggota PBB ngakuan sacara sah R\u00e9publik Mak\u00e9donia tapi masih debat ngeunaan ngaran nu digunakeun pikeun nyebut nagara Mak\u00e9donia. 3 anggota perman\u00e9n D\u00e9wan Kaamanan PBB (RRC, Am\u00e9rika Sarikat, jeung Rusia) og\u00e9 leuwih ti 100 nagara anggota PBB leuwih condong mak\u00e9 ngaran R\u00e9publik Mak\u00e9donia;, tinimbang mak\u00e9 ngaran \"the former Yugoslav Republic of Macedonia\".\nMilit\u00e9r.\nAngkatan Senjata Mak\u00e9donia diwangun ti Angkatan Darat jeung Angkatan Udara. Kawijakan patahanan nasional boga tujuan pikeun ngajaga kamerd\u00e9kaan jeung kakawasaan Mak\u00e9donia kana lemah jeung angkasa nu aya di wewengkon Mak\u00e9donia. Tujuan nu s\u00e9j\u00e9n nya\u00e9ta pikeun nyieun hiji angkatan senjata nu terus mekar jeung ngalindungan kapetingan nasional sarta gaw\u00e9 bareng jeung organisasi internasional, utamana NATO.\nMenteri Patahanan Mak\u00e9donia mekarkeun strat\u00e9gi patahanan jeung n\u00e9angan kamungkinan ancaman lumangsungna hirup nagara boh ti jeroeun nagri boh ti luar nagri. Anjeunna og\u00e9 mibanda tanggung jawab kana sistem patahanan, latihan, kasiapan Angkatan Senjata, pakakasna, sarta ngatur biaya pikeun pamekaran Angkatan Senjata.\nD\u00e9mografi.\nMak\u00e9donia miboga padumuk 2.061.315 jiwa, dumasar kana CIA World Factbook. Ieu mangrupa daptar kota-kota di Mak\u00e9donia dumasar kana data s\u00e9nsus taun 1994 (sabab s\u00e9nsus taun 2002 heunteu ngadata jumlah padumuk dumasar kana kotana):\n\u00c9tnik nu panglobana di Mak\u00e9donia nya\u00e9ta \u00e9tnik Mak\u00e9donia. Tabel ieu n\u00e9mbongkeun informasi ngeunaan \u00e9tnik-\u00e9tnik nu aya di Mak\u00e9donia (dumasar kana s\u00e9nsus 2002):\nAya loba basa nu dipak\u00e9 dina kahirupan sapopo\u00e9 di Mak\u00e9donia. Basa-basa \u00e9ta ngar\u00e9fl\u00e9ksikeun id\u00e9ntitas \u00e9tnik \u00e9ta. Basa resmi jeung basa nu mindeng dipak\u00e9 nya\u00e9ta basa Mak\u00e9donia, nu kaasup dina rumpun basa Slav Kidul. Strukturna, basa Mak\u00e9donia leuwih mirip ka basa Bulgaria tinimbang basa Slav nu s\u00e9j\u00e9n.\nBasa lian kawas basa Albania, basa Bulgaria, basa Turki, jeung basa Yunani og\u00e9 mindeng dipak\u00e9 dina komunikasi sasami \u00e9tnik.\nDi Konstitusi katulis sacara \u00e9ksplisit y\u00e9n basa Mak\u00e9donia mangrupa basa resmi ti R\u00e9publik Mak\u00e9donia. Tapi, katulis og\u00e9 y\u00e9n basa nu dipak\u00e9 ku padumuk saloba 20% bisa disebut salaku basa resmi, jeung basa Albania minuhan sarat ieu. Sababaraha pamar\u00e9ntah lokal og\u00e9 nyieun basa sababaraha \u00e9tnik salaku basa resmi.\nAtikan.\nSistem atikan Mak\u00e9donia diwangun ti:\nAtikan luhur bisa dipibanda liwat kuliah di sababaraha univ\u00e9rsitas di Mak\u00e9donia kawas Univ\u00e9rsitas St.\u00a0Kiril jeung Metodij Skopje, Universitas St.\u00a0Kliment ti Ohrid Bitola, Univ\u00e9rsitas Nagri Tetovo, jeung Univ\u00e9rsitas Goce Delchev Shtip. Aya og\u00e9 sababaraha institusi atikan luhur swasta kawas Univ\u00e9rsitas \u00c9ropa, Univ\u00e9rsitas Slavia, Univ\u00e9rsitas \u00c9ropa Tenggara, jeung sajabana.\nUSAID geus nyieun hiji program di Mak\u00e9donia nu ngaranna \"Macedonia Connects\". Program ieu lumangsung lancar jeung nyieun Mak\u00e9donia minangka nagara nu kahiji kalina sadaya ar\u00e9anya geus kahubung kana intern\u00e9t. Menteri Atikan jeung \u00c9lmu Pangaweruh Mak\u00e9donia ngalaporkeu y\u00e9n 461\u00a0sakola di Mak\u00e9donia geus kahubung kana WiFi. ISP di Mak\u00e9donia, On.net, og\u00e9 geus nyieun MESH Network pikeun nyadiakeun WiFi di sabelas dayeuh ged\u00e9 di Mak\u00e9donia.\nBudaya.\nMak\u00e9donia miboga kabeungharan budaya, seni, musik, puisi, jeung arsit\u00e9ktur. Nagara ieu og\u00e9 miboga loba tempat-tempat suci. F\u00e9stival musik, film, jeung puisi sok diayakeun saban taun. Gaya musik Mak\u00e9donia geus kapangaruh ku musik gar\u00e9ja Bizantium. Mak\u00e9donia og\u00e9 mangrupa salah sahiji nagara nu miboga raloba fresko nu masih awet ti jaman Bizantium, ti wanci abad ka-1116\u00a0Mas\u00e9hi.\nKabudayaan di Mak\u00e9donia ngagabungkeun budaya nu heula jeung budaya ayeunna. Biara jeung gar\u00e9ja nu diwangun dina wanci Bizantium keur ngawasa ayeunna ngarendeng jeung wangunan mod\u00e9rn. Mak\u00e9donia og\u00e9 katelah ku kol\u00e9ksi ikon-ikon santona, kalobaannana ti Ohrid, jeung ikon-ikon di Mak\u00e9donia kaasup nu paling boga aj\u00e9n jeung mahal di dunya.\nDina usum panas sok diayakeun f\u00e9stival seni di sababaraha dayeuh ged\u00e9 di Mak\u00e9donia. Di Ohrid, diayakeun f\u00e9stival musik klasik jeung drama. Di kota Sturga, ngayakeun panggung sor\u00e9 pambacaan puisi. Bitola sok aya Pam\u00e9ran Poto Internasional upami di ibu kota, Skopje, diayakeun f\u00e9stival musik Jazz.\nAgama.\nKalobaannana rahayat Mak\u00e9donia (64,7%) ngageman agama Ortodoks dina Gar\u00e9ja Ortodoks Mak\u00e9donia (nu dina taun 1968 ngad\u00e9klarasikeun otonom ti Gar\u00e9ja Ortodoks S\u00e9rbia). Agama Islam minangka agama panglobana kadua nu diageman ku rahayat Mak\u00e9donia, kalawan pers\u00e9ntase 33%. Umat Kristen nu s\u00e9j\u00e9n kawas Katolik jeung Prot\u00e9stan diageman ku saeutik rahayat Mak\u00e9donia kalawan pers\u00e9ntase 0,37%. S\u00e9sana nya\u00e9ta rahayat-rahayat Mak\u00e9donia nu agamana teu dikanyahoan kalawan pers\u00e9ntase 1,63%. Kalobaannana \u00e9tnik Turk, Bosnia, jeung Albania ngagem Islam. Aya kira-kira 1200 gar\u00e9ja jeung 400 masigit di Mak\u00e9donia. Gar\u00e9ja Ortodoks Mak\u00e9donia miboga hiji kolese husus pikeun para calon pendetana.\nSalian ti \u00e9ta, pers\u00e9ntase Islam di Mak\u00e9donia kaasup nu panglobana di \u00c9ropa, sanggeus nagara Turki, Albania, jeung Bosnia jeung H\u00e9rz\u00e9govina."}
{"id": "33936", "revid": "25926", "url": "https://su.wikipedia.org/wiki?curid=33936", "title": "Manisan", "text": " \nManisan nya\u00e9ta bungbuahan anu diawetkeun ku gula. Kadar gula anu luhung dina manisan, sajaba pikeun m\u00e9r\u00e9 rasa amis, og\u00e9 pikeun nyingkahan tumuwuhna mikroorganisme (suweng, kapang). Dina pros\u00e9s nyieun manisan og\u00e9 mak\u00e9 cai uyah jeung cai kapur pikeun mertahankeun tekstur sarta ngaleungitkeun rasa ateul dina bungbuahan. \nAya dua rupa olahan manisan, nya\u00e9ta manisan baseuh sarta manisan garing. Manisan baseuh nya\u00e9ta manisan hasil nuuskeun tina larutan gula, sedengkeun manisan garing nya\u00e9ta manisan baseuh anu dipurulukan gula tuluy dipo\u00e9 nepi ka garing. Bungbuahan anu biasa dipak\u00e9 pikeun nyieun manisan baseuh nya\u00e9ta jenis bungbuahan anu teuas, kawas pala, buah, kadongdong, cangkal\u00e9ng, jeung r\u00e9a-r\u00e9a deui. Sedengkeun bungbuahan]] anu biasa dipak\u00e9 pikeun nyieun manisan garing nya\u00e9ta jenis bungbuahan anu bey\u00e9 kawas gedang, sirsak, jeung r\u00e9a-r\u00e9a deui. Manisan garing leuwih aw\u00e9t batan manisan baseuh, sabab kandungan caina leuwih saeutik tur kandungan gulana leuwih loba. \nManisan rasana seger tur bisa nyingkahan haus nalika hawa panas, sarta cocog didahar iraha wa\u00e9. Bahan dasar manisan nya\u00e9ta bungbuahan, bisa buah kadongdong, buah, cereme, sarta gedang. Bisa og\u00e9 dijieun sajaba ti bungbuahan nya\u00e9ta jah\u00e9 jeung daun gedang. Manisan mangrupa salah sahiji padika dina ngawetkeun produk bungbuahan anu mimiti kapanggih, ngagunakeun gula, ku cara ngeueum sarta ngagodogkeun bungbuahan dina madu."}
{"id": "33941", "revid": "13850", "url": "https://su.wikipedia.org/wiki?curid=33941", "title": "Rumah Sakit Dustira", "text": ""}
{"id": "33942", "revid": "25926", "url": "https://su.wikipedia.org/wiki?curid=33942", "title": "Situ L\u00e9ngkong Panjalu", "text": "Kawasan leweung Pulo Nusa Ged\u00e9 legana kurangleuwih 16 ha nu aya di tengah situ, nya\u00e9ta Situ L\u00e9ngkong Panjalu nu perenahna di D\u00e9sa/Kacamatan Panjalu Kabupat\u00e9n Ciamis Situ Panjalu geus ditetepkeun minangka Cagar Alam (Natuurmonument) dumasar kana Surat Kaputusan Gupernur J\u00e9ndral Hindia Belanda (Besluit van den Gouvarnuer-Generaal van Nederlandsch Indie) dina ping 21 February 1919 Nomor 6 (Staatsblad No.90). 2(dua). Sataun ka hareupna, dina ping 16 November 1921 dimedalkeun dina surat kaputusan nu sarua nu ditetepkeun y\u00e9n Pulo Nusa Ged\u00e9 (Island), nu saterusna dib\u00e9r\u00e9 ngaran \u201cPulau Kooders\u201d jeung Cagar Alamna \u201cCagar Alam Kooders\u201d.\nSitu L\u00e9ngkong Panjalu mangrupa gabungan antara obj\u00e9k wiasata alam jeung obj\u00e9k wisata budaya. Di tengah situ aya Pulo Larang atawa Nusa Ged\u00e9 anu di jerona aya makam Hariang Kencana, putra Hariang Borosngora, Raja Panjalu nu nyieun situ L\u00e9ngkong nalika jadi raja.\nPikeun ngahormat ka karuhun Panjalu nepi ka ayeuna sok diayakeun sajenis upacara adat nu disebut nyangku sarta dilaksanakeunna tiap-tiap bulan Mulud ku cara m\u00e9r\u00e9 sihan benda-benda pusaka nu disimpen di Bumi Alit. Kagiatan wisata di Situ L\u00e9kong Panjalu nya\u00e9ta bisa ngurilingan pulo na\u00e9k parahu sarta ieu obj\u00e9k wisata t\u00e9h kurangleuwih 41\u00a0km ti kota Ciamis.\nFlora jeung Fauna.\nKaayaan Vegetasi di Cagar Alam cukup miboga ragam nu loba, sabagian ged\u00e9 mangrupa leuweung primer nu masih kajaga conto di antaranya: Kihaji (Dysaxilum), Kondang (Ficus Variegata), Huru (Lits\u00e9a sp), Kiara (Ficus sp), Kileho (Sauraula sp), Bungur (Lagerstromia sp), sedangkan tumbuhan bawah di antaranya : Rotan (Calamus sp), Tepus (Zingi berac\u00e9ae) dan Langkap (Arenga sp).\nSato nu liar jeung loba k\u00e9n\u00e9h nya\u00e9ta : Kalong (Pteropus Vampyrus), Bayawak (Varanus Salvator) jeung bisa kapanggih og\u00e9 sababaraha jenis manuk saperti buek(Otus scops), Heulang (Haliastur Indus), Manuk Hurang (Halcion chlors) jeung Walik (Treron Griccipilla)."}
{"id": "33943", "revid": "25926", "url": "https://su.wikipedia.org/wiki?curid=33943", "title": "Heroin, Putauw", "text": "H\u00e9roin dikenal sabag\u00e9 putauw lantaran rupana anu bubuk og\u00e9 bodas.\nSinonim h\u00e9roin : Morphinan-3,6-alpha-Diol, 7,8-didehydro-4,5-alpha-Epoxy-17-Methyl-, Diacetate (ester); Diacetylmorphine; acetomorphine; diamorphine; 3,6-diacetyl morphine.\nPangaruh anu Langsung Karasa.\nPupil mata ngaheureutan, kelopak mata turun, r\u00e9aksina lambat, tunduh nepi ka pingsan."}
{"id": "33944", "revid": "17453", "url": "https://su.wikipedia.org/wiki?curid=33944", "title": "Gor\u00e9ng sangu", "text": "Gor\u00e9ng sangu nya\u00e9ta sangu anu disamaraan lada atawa henteu tuluy digor\u00e9ng. Malah sangkan leuwih pikabitaeun sok ditambahan mak\u00e9 bahan-bahan lianna kayaning sosis, baso, endog, jeung daging . Gor\u00e9ng sangu t\u00e9h dahareun nu pangdipikar\u00e9s\u00e9p di Asia W\u00e9tan jeung Asia Tenggara."}
{"id": "33945", "revid": "24818", "url": "https://su.wikipedia.org/wiki?curid=33945", "title": "Istihadhah", "text": "Istihadhah t\u00e9h nya\u00e9ta getih kotor anu kaluar tina farji aw\u00e9w\u00e9 anu lain dina waktuna jeung getih \u00e9ta og\u00e9 kaluar tina urat, lain kaluar tina rongga pianakan (rongga rahim)/bag\u00e9an tina pianakan.\nTokoh ulama nyarita y\u00e9n aw\u00e9w\u00e9 istihadhah nya\u00e9ta maran\u00e9hna anu ngaluarkeun getih, tapi getih \u00e9ta miboga sipat anu b\u00e9da jeung getih m\u00e9n atawa nipas. disebutkeun og\u00e9 y\u00e9n getih istihadhah nya\u00e9ta getih anu kaluar ngaleuleuwihi wates maksimal m\u00e9n(15 po\u00e9) atawa wates maksimal tina nipas (40po\u00e9). Anapon sipat tina getih istihadhah nya warnana h\u00e9rang semu kayas sarta ngalisna leuwih t\u00e9r\u00e9h dibandingkeun jeung getih m\u00e9n, sabab getih \u00e9ta ngalir tina urat atawa pembuluh darah , lain ngalir tina rongga pianakan.\nJadi, nalika aw\u00e9w\u00e9 ngaluarkeun getih dina po\u00e9-po\u00e9 anu tangtu, jeung warna getihna rada hideung, kuled sarta bauna hanyir, tuluy dina po\u00e9 nu lian man\u00e9hna kaluar getih anu warnana kayas, h\u00e9nc\u00e9r (henteu kuled) nya\u00e9ta siga sipatna getih dina raheut. Jadi bisa dicindekkeun ku urang y\u00e9n getih nu sipatna kentel sarta bau mah nya\u00e9ta getih men, ari getih anu kaluar leuwih h\u00e9nc\u00e9r sarta sipatna anu leuwih lemes mah kaasup kana getih istihadhah.\nTilu Kaayaan Istihadhah.\nKayaan kahiji.\n\"Mumayyizah\". Aw\u00e9w\u00e9 geus nyaho kalayan pasti kana lilana m\u00e9n man\u00e9hna nu ngabalukarkeun lamun getih anu kaluar ngaleuwihi wayah m\u00e9nna anu normal, jadi getih \u00e9ta mangrupa getih istihadhah.\nKaayaan kadua.\nAw\u00e9w\u00e9 anu teu boga kapastian lilana m\u00e9n man\u00e9hna, jeung og\u00e9 man\u00e9hna teu bisa ngab\u00e9dakeun antara getih m\u00e9n jeung getih lain m\u00e9n. Dina kondisi saperti kieu acuanna nya\u00e9ta genep atawa tujuh po\u00e9 gumantung umumna kabiasaanana aw\u00e9w\u00e9 nalika m\u00e9n.\nKaayaan katilu.\nAw\u00e9w\u00e9 anu teu nyaho kabiasaanana tapi mampuh ngab\u00e9dakeun mana getih m\u00e9n jeung mana getih istihadhah."}
{"id": "33946", "revid": "25926", "url": "https://su.wikipedia.org/wiki?curid=33946", "title": "Kedel\u00e9", "text": "Kedel\u00e9 nya\u00e9ta salah sahiji komoditi pangan utama sanggeus par\u00e9 sarta jagong. Kedel\u00e9 mangrupa bahan pangan asal prot\u00e9in nabati utama pikeun masarakat.\nSajarah singget.\nKedelai mangrupa pepelakan pangan anu mangrupa semak anu tumuwuh ajeg. Kedel\u00e9 jenis liar Glycine ururiencis, mangrupa kedelai anu nurunkeun sagala rupa kedel\u00e9 anu urang wawuh ayeuna (Glycine max (L) Merril). Asalna ti wewengkon Manshukuo\n(Cina Kal\u00e9r). Di Indon\u00e9sia, anu dibudidayakan mimitian abad ke-17 minangka pepelakan kadaharan sarta b\u00e9rak h\u00e9jo. Sumebarna pepelakan kedel\u00e9 ka Indon\u00e9sia asalna ti wewengkon Manshukuo menyebar ka wewengkon Mansyuria: Jepang (Asia W\u00e9tan) sarta ka\nnagara-nagara s\u00e9j\u00e9n di Am\u00e9rika sarta Afrika.\nMangpaat Pepelakan.\nKacang kedelai anu dikokolakeun jadi tipung kedelai sacara gurat badag bisa dibagi jadi 2 jumplukan mangpaat utama, nya\u00e9ta: olahan dina wangun prot\u00e9in kedel\u00e9 sarta minyak kedelai. Dina wangun prot\u00e9in kedelai bisa dipak\u00e9 minangka bahan industri kadaharan anu dikokolakeun jadi: susu, vetsin, ku\u00e9h, perm\u00e9n sarta daging nabati sarta minangka bahan industri nu lianna kawas kadaharan: kertas, c\u00e9t \u00e9nc\u00e9r, tinta citak sarta t\u00e9kstil.\nSedengkeun olahan dina wangun minyak kedel\u00e9 dipak\u00e9 minangka bahan industri kadaharan sarta non kadaharan. Industri kadaharan ti minyak kedelai anu dipak\u00e9 minangka bahan industri kadaharan ngawangun gliserida minangka bahan pikeun\nnyieun minyak gor\u00e9ng, margarin sarta bahan lemak s\u00e9j\u00e9nna. Sedengkeun dina wangun lecithin dijieun antara s\u00e9j\u00e9n: margarin, ku\u00e9h, tinta, kosm\u00e9tika, insectisida sarta farmasi."}
{"id": "33947", "revid": "25926", "url": "https://su.wikipedia.org/wiki?curid=33947", "title": "Cingcau", "text": "Cingcau (Cyclea barbata) atawa Camcauh mangrupa tutuwuhan nu mangrupa areuy anu daunna lamun dirames dibauran cai saeutik engk\u00e9na sok ngagibleg saperti ager \u00e9nc\u00e9r. Ilaharna sok diolah jadi inuman nya\u00e9ta \u00e9s cingcau, biasana dina waktu buka puasa lantaraan tiis. Camcauh aya anu dahanna paranjang saperti areuy daunna karandel jeung rada rubak. Camcauh t\u00e9h aya dua rupa nya\u00e9ta Camcauh Hideung jeung Camcauh H\u00e9jo. Produksi camcauh lolobana di Indon\u00e9sia persisna di Sumarorong, Sulawesi Barat.\nSajarah.\nTutuwuhan ieu asalna ti Asia, tuluy sumebar ka India, Birma, Indocina, Philipina, nepi ka Indon\u00e9sia. Tutuwuhan ieu alusna dipelak di daerah anu miboga kaluhuran taneuhna kira-kira 75 \u2013 2300 m di luhureun permukaan laut. Da\u00e9rah Sumarorong, Sulawesi Barat mangrupa salah sahiji tempat anu alus pikeun tutuwuhan ieu ku sabab miboga iklim cuaca anu tiis jeung curah hujan anu cukup. Tutuwuhan ieu geus diproduksi jadi cingcau bubuk anu leuwih loba diekspor ka luar negeri.\nEtimologi Cingcau.\nKecap \"cingcau\" aslna tina dial\u00e9k \"HokkianSienchau\" (Hanzi: \u4ed9\u8349, pinyin: xiancao) anu dipak\u00e9 di kalangan Tionghoa di Asia Tenggara.\nKandungan gizi.\nNutrisi anu aya dina 100 g Cingcau nya\u00e9ta :\n\u00c8n\u00e9rgi 122 kkal \nProt\u00e9in 6 g \nLemak 1 g \nKarbohidrat 26 g \nKalsium 100\u00a0mg \nFosfor 100\u00a0mg \nZat besi 3.3\u00a0mg \nVitamin A 10.750 SI \nVitamin B1 80 mh \nVitamin C 17\u00a0mg \nSerat 6.23 g "}
{"id": "33948", "revid": "25926", "url": "https://su.wikipedia.org/wiki?curid=33948", "title": "J\u00e9k\u00e9t kulit", "text": "J\u00e9k\u00e9t nya\u00e9ta baju nu dipak\u00e9 di luar pikeun nahan angin atawa hawa nu tiis. Sedengkeun nu disebut j\u00e9k\u00e9t kulit nya\u00e9ta j\u00e9k\u00e9t nu dijieunna tina bahan kulit domba, sapi, atawa emb\u00e9.\nSajarah J\u00e9k\u00e9t Kulit.\nSajarah j\u00e9k\u00e9t raket patalina jeung carita \"Flight Bomber Jacket\". \"Leather Flight Jacket\" mimiti dijieun nalika Perang Dunya 1. Tujuanana nya\u00e9ta pikeun ngahaneutan awak pilot saparakanca nalikaasup ka da\u00e9rah nu hawana kacida tirisna. Nalikaasup Perang Dunya II, mimiti dijieun \"Shearling Flight Jacket\" nya\u00e9ta \"Boomber Flight Jacket\" nu mak\u00e9 bahan wool di jerona sarta ieu j\u00e9k\u00e9t jadi j\u00e9k\u00e9t nu panghaneutna di alam harita. J\u00e9k\u00e9t kulit kasohor nalika aya Marlon Brando dina \u201cThe Wild One\u201d, James Dean jeung Jack Nicholson dina \u201cRebel Without Cause\", Peter Fonda jeung Dennis Hopper dina \u201cEasy Rider\u201d, Fonzie, b\u00e9ntang pilem jaman \u201950-an, sarta Danny Zucco atawa John Travolta dina \u201cGrease\u201d.\nRupa-rupa J\u00e9k\u00e9t Kulit.\nJ\u00e9k\u00e9t kulit t\u00e9h loba macemna di antarana:\nJ\u00e9k\u00e9t Kulit Sukar\u00e9gang.\nDi Jawa Barat, puseur j\u00e9k\u00e9t kulit aya di da\u00e9rah Sukar\u00e9gang, Garut Kota. Di ieu tempat, produksi j\u00e9k\u00e9t kulit dipigaw\u00e9 ku \"home industry\", ti mimiti \"penyamakan\", ngolah, nepi ka nyieun barang-barang nu asalna tina kulit. Taun 2004 kacatet aya 342 home industry kulit di ieu da\u00e9rah. \nBiasana bahan nu sok dijadikeun j\u00e9k\u00e9t kulit mah kulit domba nu alus, sedengkeun kulit sapi jeung emb\u00e9 sok dijieun kantong, gagant\u00e9l konci, domp\u00e9t, topi, beubeur jeung r\u00e9a-r\u00e9a deui. \nJ\u00e9k\u00e9t kulit Garut geus kasohor ka sakuliah dunya. Loba nagara nu sok ngimpor j\u00e9k\u00e9t kulit Garut, kayaning Singapura, Brun\u00e9i, Kor\u00e9a, Taiwan, Arab Saudi, Jepang jeung Australia."}
{"id": "33949", "revid": "25926", "url": "https://su.wikipedia.org/wiki?curid=33949", "title": "Bangsing", "text": "Bangsing nya\u00e9ta waditra tiup anu hampir aya di Unggal da\u00e9rah di Tatar Sunda. Ieu waditra sajenis jeung suling, dijieun tina awi tamiang anu miboga tujuh liang. Genep liang keur liang sora, sedengkeun hiji liang dipak\u00e9 pikeun niup. Liang anu jadi sumber sora ieu t\u00e9h ayana di Deukeut pongpok (tutup. Di CIrebon, Bangsing sok dipak\u00e9 minangka panglengkep dina gamelan prawa, nya ta dina pintonan Ibing top\u00e9ng Cirebon, tapi para senimanna nyebut bangsing t\u00e9h suling. Di da\u00e9rah s\u00e9j\u00e9n, bangsing dipak\u00e9 minangka panglengkep ork\u00e9s Malayu nu ahirna sok disebut musik dangdut.\nCara Ma\u00e9n.\nPosisi Ramo.\nPosisi ramo nalika ma\u00e9n bangsing tangtuna ba\u00e9 b\u00e9da jeung posisi ramo dina ma\u00e9n suling biasa, sabab bangsing mah dima\u00e9nkeun sacara horizontal, Ramo-ramo ieu disimpen kalayan susunan: Ramo curuk, jajangkung, jeung jariji ti leungeun k\u00e9nca nutup tilu liang sora anu pangdeukeutna ti liang tiup. Sedengkeun ramo curuk, jajangkung, jeung jariji ti leungeun katuhu nutup tilu liang s\u00e9sana. Lengeun henteu disajajarkeun, leungeun katuhu mah nyekelna ti Arah luhur, ari leungeun k\u00e9nca mah ti handap.\nT\u00e9hnik niup.\nT\u00e9hnik niup bangsing, dina prinsipna mah teu pati jauh jeung alat musik s\u00e9j\u00e9nna nya\u00e9ta niupkeun udara ka liang tiup. Nalika niup bangsing, biwir disimpen kira-kira saparapat ti liang tiup katutup ku biwir handap, sedengkeun biwir luhur ngatur udara anu kaluar saluyu jeung pangabutuh lagu. T\u00e9hnik tiupan \u00e9ta di antarana: (1) Tiupan Kendor pikeun ngaluarkeun sora rendah, (2) Tiupan sedeng pikeun ngahasilkeun sora anu sedeng, (3) Tiupan Kenceng, ieu tiupan ngagunakeun tekenan anu kenceng jadi sora anu kaluarna og\u00e9 luhur."}
{"id": "33950", "revid": "26631", "url": "https://su.wikipedia.org/wiki?curid=33950", "title": "T\u00e9ater", "text": "T\u00e9ater asal - muasalna hiji tempat atawa panggung pikeun panongton, nya\u00e9ta hiji wangunan anu diwangun pikeun jadi tempat lumangsungna hiji kajadian tongtonan.\nCiri mandiri seni t\u00e9ater.\nHiji kasenian bisa disebut t\u00e9ater di mana mibanda sabaraha ciri ku ayana:\nRuparupa t\u00e9ater tradisional.\nHususna di tatar Sunda, ampir di unggal wewengkon mibanda seni t\u00e9ater s\u00e9wang-s\u00e9wangan, Rupa-rupa t\u00e9ater anu aya di Nusantara nepi ka kiwari :\nT\u00e9ater mod\u00e9rn.\nAya tilu bentuk t\u00e9ater mod\u00e9rn Indon\u00e9sia nya\u00e9ta t\u00e9ater mod\u00e9rn konv\u00e9nsional, t\u00e9ater mod\u00e9rn sarta parobahanana, jeung t\u00e9ater mod\u00e9rn kiwari. T\u00e9ater mod\u00e9rn konvensional nyontoh tina t\u00e9ater Barat dina kons\u00e9pna, t\u00e9knik, jeung polana, mung aya penyesuaian sarta ngagunakeun bahasa nasional atawa lokal. T\u00e9ater mod\u00e9rn sarta parobahanana nya\u00e9ta t\u00e9ater anu ngasupkeun unsur-unsur lokal dina pamentasan kusabab para seniman ngarasa y\u00e9n teater konvensional teu acan mantep. T\u00e9ater mod\u00e9rn kiwari nya\u00e9ta t\u00e9ater anu rek ngarobah t\u00e9ater-t\u00e9ater anu sam\u00e9m\u00e9hna dina hal nampilkeun hal-hal nu anyar."}
{"id": "33951", "revid": "25926", "url": "https://su.wikipedia.org/wiki?curid=33951", "title": "Death Note", "text": "D\u00e9ath note (Jepang: \u30c7\u30b9\u30ce\u30fc\u30c8, \"Desun\u014dto\", \"Catetan maut\" dina Inggris) nya\u00e9ta judul manga sareng anime Jepang anu ditulis ku Tsugumi Ohba tur digambar ku Takeshi Obata. D\u00e9ath note nyaritakeun hiji rumaja ngaranna Light Yagami anu boga buku supranatural anu disebut d\u00e9ath note. Saha wa\u00e9 anu geus nyekel d\u00e9ath note bakal bisa ningali \"shinigami\" (dina basa Indon\u00e9sia hartina Dewa Kematian). Saha wa\u00e9 nu ngaranna ditulis dina \u00e9ta buku bakal pa\u00e9h.\nSinopsis.\nManga.\nLight Yagami nya\u00e9ta rumaja anu kalintang j\u00e9nius tur miboga ambisi pikeun ngabinasakeun sakab\u00e9h bentuk kriminalitas nu aya di Dunya. Man\u00e9hna nya\u00e9ta anakna insp\u00e9ktur polisi, Soichiro Yagami. Hiji po\u00e9 man\u00e9hna manggih buku anu ngahaja dilabuhkeun ku \"shinigami\" (d\u00e9wa pa\u00e9h) Ryuk. Pikeun ngalaksanakeun ambisina t\u00e9a, Light mulai nuliskeun ngaran-ngaran palaku kriminal dina \u00e9ta buku. Man\u00e9hna mak\u00e9 sandiasma KIRA (\u30ad\u30e9) pikeun nunjukkeun \u00e9ksist\u00e9nsina.\nAksi KIRA geus nyieun pro-kontra di Dunya,malah mah geus narik perhatian ICPO jeung hiji det\u00e9ktip anu ngaranna L. L anu mak\u00e9 sandiasma Ryuzaki ngabantuan polisi Jepang pikeun n\u00e9wak KIRA. L ngagunakeun taktik anu pinter pikeun n\u00e9ang id\u00e9ntitas asli KIRA, man\u00e9hna bisa nyindekkeun y\u00e9n KIRA t\u00e9h aya di Kantou, Jepang, sabab nalika L palsu siaran di TV, harita k\u00e9n\u00e9h pa\u00e9h alatan serangan jantung. Teu lila, sabada sababaraha inv\u00e9stigasi, L nyindekkeun y\u00e9n Light t\u00e9h KIRA, tapi L can meunang bukti konkr\u00e9t pikeun ngabuktikeunana. Teu lila muncul KIRA 2 nya\u00e9ta Misa Amane, anu ahirna nimbulkeun konflik antara L, Light, jeung Misa. Lantaran kubogoh, Misa Amane ngabantuan Light pikeun ma\u00e9han L. Light mak\u00e9 taktik pikeun ng\u00e9l\u00e9hkeun L, anu ahirna L bisa maot. Sanggeus kitu Light nyekel pungsi ganda salaku L jeung KIRA.\nWammy House, panti asuhan pikeun barudak panerus L apaleun y\u00e9n L geus maot. Roger pingpinan panti nugaskeun dua asuhanna anu miboga kapinteran siga L nya\u00e9ta Near jeung Mello pikeun n\u00e9ang saha anu ma\u00e9han L. N\u00e9ar jeung Mello boga sipat anu b\u00e9da, N\u00e9ar mah leuwih tenang jeung apsip, sedengkeun Mello mah leuwih aktip jeung teu tenang. N\u00e9ar nyieun tim ngaranna SPK (special Provision for Kira) nya\u00e9ta organisasi husus pikeun n\u00e9wak KIRA. Sedengkeun Mello ngagabung jeung mafia. Najan duanana b\u00e9da, tapi teu disangka-sangka id\u00e9ntitas KIRA katut bukti konkr\u00e9tna bisa dimeunangkeun, najan loba nu kudu dikorbankeun kaasup nyawa Mello sorangan. Ahir caritana, Light salaku L jeung KIRA maot ku Ryuk, shinigamina sorangan sabada ngaranna ditulis di \"death note\"."}
{"id": "33952", "revid": "25926", "url": "https://su.wikipedia.org/wiki?curid=33952", "title": "Wayang Beber Wonosari", "text": "Wayang Beber nya\u00e9ta salah sahiji jenis wayang anu unik. Dingaranan Wayang beber t\u00e9h alatan t\u00e9hnik pintonanana kalayan ngab\u00e9b\u00e9r atawa ngagelar gambar-gambar dina gulungan keretas/ka\u00e9n.\nWayang beber mangrupa salah sahiji jenis wayang pangkolotna tina kira-kira 20-an jenis wayang dina kabudayaan Indon\u00e9sia. Wayang Beber tumuwuh di Jawa W\u00e9tan ti saprak abad ka-15 nepi ka kiwari kalawan kaayaan anu ngaprihatinkeun alatan r\u00e9k punah.\nGelarna Wayang Beber Wonosari.\nKPA Kusumodilaga Sastromiruda nulis y\u00e9n wayang beber mimiti dijieun ku Prabu Bratana ti Karajaan Majapahit dina taun1361. Sajarawan deungeun ngaranna WP. Goenevelt manggihan hiji warta di Cina taun1416 anu n\u00e9t\u00e9lakeun y\u00e9n pamentasan Wayang Beber geus umum dipintonkeun di wewengkon Jawa W\u00e9tan. Sajarahwan s\u00e9j\u00e9n, Dr. Hazeu ngomong y\u00e9n wayang beber aya sanggeus jelema mikawanoh pintonan bayangan. \nAsal-muasal kapustakaan s\u00e9j\u00e9n ti Kitab Centhini nyebutkeun y\u00e9n Wayang beber mimiti mekar di Karajaan Kediri. Awalna digambar dina luhureun daun lontar anu bentukna leutik kalayan nyokot carita tina relief Candi Penatarandi Blitar Jawa W\u00e9tan. \nDina mangsa pamar\u00e9ntahan Raja Brawijaya pamungkas anu miboga putra R. Sungging Prabangkara nyieun hiji panyampurnaan wangun Wayang Beber tina daun lontar dirobah jadi dina keretas kalayan m\u00e9r\u00e9 rupa-rupa kelir pak\u00e9an ku cet. Ku kituna dina mangsa ahir Karajaan Majapahit kaayaan wayang beber beuki rame. \nSaprak runtuhna karajaan Majapahit kalayan sengkala geni murub siniram jalma (1433/1511M), ku kituna Wayang Beber sarta kasenian s\u00e9j\u00e9nna dibawa ka Karajaan Demak. Dina mangsa Sultan Demak Syah Alam Akbar I masih ngawasa, Wayang Beber masih dipintonkeun, tapi sawar\u00e9h pamiluna nampik alatan aya penggambaran jelema sarta aya pemujaan ka barang atawa roh anu geus maot. \nPikeun ngaleungitkeun gambaran anu kaambeu pamujaan ka d\u00e9wa sarta ngaleungitkeun wujud gambar manusa, ku kituna para wali nyiptakeun wayang anu dicokot tina gambar jelema, sato anu distirilisasi sarta dijieun doyong. \nSunan Bonang di Demak nyiptakeun Wayang Beber Gedog jeung carita Panji Asmorobangun jeung Dewi Sekartaji. Iringan musik anu dipak\u00e9 nya\u00e9ta rebab, kendang, kenong sarta gong. Kamekaran satuluyna, para wali nyieun deui wayang purwa tina bahan kulit ku kituna ngabalukarkeun wayang beber leungit nepi ka jaman Karajaan Mataram. \nSaprak \u00e9ta pisan, henteu matak olohok lamun sawatara dasa warsa tuluy wayang beber disangka geus punah. Tapi lalampahan wayang beber terus timbul tikerelep waktu nepi di Karaton Mangkunegaran Solo di mana ayana wayang beber masih dib\u00e9la. Tapi kitu duplikasi wayang beber anu dipigaw\u00e9 dibawa ka luar nagari.\nRupa-rupa Wayang Beber.\nSalain Wayang Beber anu aya di D\u00e9sa Karang Talun Kalurahan Kedompol Kacamatan Donoroko Kabupat\u00e9n Pacitan, aya 1 set deui Wayang Beber anu asalna ti D\u00e9sa Gelaran Kalurahan Bejiharjo Kacamatan Karangmojo (Wonosari) Kabupat\u00e9n Gunung kidul D.I Yogyakarta.\nWayang Beber anu aya di Wonosari Gunungkidul DI Yogyakarta miboga ngaran: Wayang Beber KYAI Remeng Mangunjaya, nu bogana nya\u00e9ta turunan ka tujuh ti Kyai Remeng Mangunjaya nya\u00e9ta Ki Supar.\nArkeolog Drs.M.M ngajelaskeun y\u00e9n Wayang Beber anu aya di Wonosari aya kira-kira dina jaman Raffles (1811-1816). Wayang Beber Wonosari miboga kasaruaan jeung Wayang Beber Pacitan nya\u00e9ta bahan sarta carita wayang anu nyaritakeun dina Karajaan Kediri sarta Majapahit.\nsatuluyna b\u00e9dana deui Wayang Beber ieu t\u00e9h dina eusi gambar anu ngan ngeusi inohong-inohong, sedengkeun kasang tukangna rada kurang pinuh sarta lobana gulungan ngan 4 gulungan (lembar).\nAsal usul Wayang Beber Wonosari.\nDina mangsa kajayaan Karajaan Pengging nu dipingpin Mas Karebet (Joko Tingkir) kungsi diayakeun pagelaran Wayang Beber minangka taktik pikeun ng\u00e9l\u00e9hkeun satru. Sanggeus Mas Karebet maot, pusaka Wayang Beber dibikeun ka putrana anu ngaranna Mas Ngabehi Loring Pasar anu saterusna Wayang Beber dibawa ka Mataram.\nKumaha Wayang Beber bisa jadi pusaka pikeun ng\u00e9l\u00e9hkeun musuh? Dicaritakeun Karajaan Pengging miboga musuh nya\u00e9ta Ki Ageng Mangir. Mas Ngabehi Loring Pasar mar\u00e9ntahkeun Soponyono magelarkeun Wayang Beber bareng pesinden Kanjeng Ratu Pembayun minangka usaha sangkan Ki Ageng Mangir nempo pementasan Wayang Beber kalayan pesinden Kanjeng Ratu Pembayun sanajan sabenerna hal \u00e9ta ngan tipu muslihat ti Mas Ngabehi Loring Pasar.\nKi Ageng Mangir saterusna nyaksian pementasan Wayang Beber, nempo Kanjeng Ratu Pembayun anu geulis kawanti-wanti sarta masih ngora, satuluyna Ki Ageng Mangir kapincut sarta r\u00e9k ngawinan Kanjeng Ratu Pembayun. Pamustunganana Ki Ageng Mangir sapuk ngikeut tali perkawinan jeung Kanjeng Ratu Pembayun.\nSanggeus lumangsung kasapukan,satuluyna Ki Ageng Mangir sarta Kanjeng Ratu Pembayun nepungan Mas Ngabehi Loring Pasar, ayah Kanjeng Ratu Pembayun. Sanggeus nepi hareupeun sang raja, duannana m\u00e9r\u00e9 sembah sujud, babarengan jeung Ki Ageng Mangir milu nyembah suku Mas Ngabehi Loring Pasar, kalayan gancang raja najong sirah Ki Ageng Mangir jeung batu Gilang ku kituna KI Ageng Mangir maot."}
{"id": "33953", "revid": "25926", "url": "https://su.wikipedia.org/wiki?curid=33953", "title": "Cok Cang (Cokcangan)", "text": "Cok cang (cokcangan) nya\u00e9ta kawih paranti milang sam\u00e9m\u00e9h ulin ucing-ucingan. Aya di sababaraha tempat atawa wewengkon s\u00e9j\u00e9n mah disebutna t\u00e9h em\u00e9ng-em\u00e9ngan. Anu ngarawih t\u00e9h bari seuseurian sakapeung mah sok bari heureuy, ulin barudak t\u00e9a tara aya nu daria, malah ku teu seriusna \u00e9ta jadi ciri ngaran budak. Cara ma\u00e9nna nya\u00e9ta budak nu kabilang, kudu nyabak budak nu teu kabilang, tuluy lalumpatan ngajauhan budak anu geus kabilang tadi, satuluyna kitu terus nepi ka kab\u00e9h budak beunang kacabak, aturannana teu meunang aya budak anu jauh-jauh teuing lumpatna, kudu sakurilingeun lapang atawa buruan imah tempat maran\u00e9hna ulin, teu kaci lamun aya nu jauh berarti budak \u00e9ta kaluar ma\u00e9nna atawa gugur teu bisa ngiluan ma\u00e9n deui nurutkeun kasapukan kab\u00e9h budak nu milu ulin dina \u00e9ta kaulinan. Rakitanana kieu :\n&lt;poem&gt;\n\"Cok cang si pencok si kacang\" \n\"Si niti anggolati\" \n\"Si togog montok.\"\n&lt;/poem&gt;\nRakitan kawih s\u00e9j\u00e9nna :\n&lt;poem&gt;\n\"Cok cang si pend\u00e9k si kacang\" \n\"Si niti anggolati\" \n\"Dog clo\" \n\"Bo lo nyon,\" atawa\n&lt;/poem&gt;\n&lt;poem&gt; \n\"Cok cang si pend\u00e9k si kacang\" \n\"Si niti anggolati\" \n\"Lameta d\u00e9ning si togog\" \n\"Montok.\"\n&lt;/poem&gt;"}
{"id": "33954", "revid": "25926", "url": "https://su.wikipedia.org/wiki?curid=33954", "title": "Hompilah", "text": "Hompilah nya\u00e9ta kawih paranti milang sam\u00e9m\u00e9h prung ma\u00e9n ucing-ucingan. Aya di sababaraha tempat atawa wewengkon s\u00e9j\u00e9n mah disebutna t\u00e9h em\u00e9ng-em\u00e9ngan. Anu ngarawih t\u00e9h bari seuseurian sakapeung mah sok bari heureuy, ulin barudak t\u00e9a tara aya nu daria, malah ku teu seriusna \u00e9ta jadi ciri ngaran budak. Cara ngalakukeunana barudak ngariung bari namprakkeun jeung nangkubkeun dampal leungeunna tuluy ngawih babarengan, saha budak anu teu sarua hasil hompilahna aya nu nangkub dampal leungeunna saurang, atawa nu nangkarak dampal leungeunna saurang berarti \u00e9ta budak nu \u00e9l\u00e9h jeung em\u00e9ng kudu ngudag budak s\u00e9j\u00e9n nu sarua hasil hompilahna, tuluy nalika barudak lalumpatan og\u00e9 teu kaci jauh-jauh teuing lumpatna, lamun jauh nepi ka kaluar tina galur lapangan atawa jauh ti buruan imah dianggap gugur atawa teu bisa miluan deui ma\u00e9n ucing-ucingan. Tuluy nalika ma\u00e9n ucing-ucingannana bisana disawatara tempat s\u00e9j\u00e9n mah sok aya hukuman atawa balesan pikeun budak nu \u00e9l\u00e9h ku cara di cabak atawa dik\u00e9l\u00e9k\u00e9t\u00e9k nepi ka seuseurian malah aya budak nepi ka ngaompolan man\u00e9h banget ku tuluy-tuluyan dik\u00e9l\u00e9k\u00e9t\u00e9k diriung ku budak s\u00e9j\u00e9nna nu teu \u00e9l\u00e9h. Kieu rakitan kawihna:\n&lt;poem&gt;\n\"Hompilah hompimpah\" \n\"Alaihum gambr\u00e9ng.\"\n&lt;/poem&gt;"}
{"id": "33955", "revid": "15233", "url": "https://su.wikipedia.org/wiki?curid=33955", "title": "Haseup", "text": "Haseup nya\u00e9ta hasil pembakaran anu henteu sampurna ti bahan - bahan bakar nu tangtu. Ieu hartosna y\u00e9n lamun lolobana ti bahan bakar anu pangumumna bisa kabeuleum sacara sampurna, lingkungan moal aya haseup. Lolobana ti bahan bakar ngandung karbon, hidrogen, oksigen, nitrogen, saeutik walirang, sarta kamungkinan og\u00e9 lebu mineral. Lamun bahan bakar ieu bisa kabeuleum sacara sampurna, hasil ahirna nya\u00e9ta karbondioksida, uap cai, sarta nitrogen leupas anu kab\u00e9hanana henteu picilakaeun. Lamun walirang aya, sajumlah leutik sulfur dioksida og\u00e9 baris dikaluarkeun, sarta nalika zat ieu napel kana hawa sarta uap cai, zat ieu jadi asam anu boga sipat ngarusak.\nDemi pembakaran anu sampurna, bahan bakar kudu miboga cukup hawa supaya lumangsung oksidasi anu lengkep dina suhu anu luhur. Kaayaan-kaayaan ieu h\u00e9s\u00e9 pikeun dihontal, utamana dina bahan - bahan bakar padat, sarta hasilna nya\u00e9ta haseup. Antrasit sarta batu arang bisa dibeuleum tanpa ngahasilkeun haseup alatan henteu ngandung zat anu gampang nguap. Tapi batu bara ngora bisa jadi busuk dina suhu anu rada rendah ku kituna gas-gas sarta bahan t\u00e9h jadi b\u00e9bas. Gas-gas sarta bahan \u00e9ta ngagabung kalayan debu sarta lebu sarta ngahasilkeun haseup.\nHaseup pohara ngarusak. Haseup ngarusak kas\u00e9hatan, taneuh, sarta tutuwuhan. Di kota-kota industri, haseup bisa nurunkeun kakuatan sinar panonpo\u00e9, utamana sinar-sinar ultraviolet anu pohara penting pikeun kas\u00e9hatan. Lamun angin henteu nyebarkeun haseup \u00e9ta, kamungkinan kota-kota industri baris miboga pepedut-pepedut haseup saban po\u00e9. Sabenerna, di tempat lumangsungna pepedut anu haseupan \u00e9ta, angka kematian mindeng jadi na\u00e9k alatan panyakit paru-paru sarta jantung.\nDurukan kai mereun cara pangkolotna pikeun pemanasan sarta masak, sarta geus dipak\u00e9 ku manusa salila puluhan r\u00e9bu taun. Pembakaran biomassa, kawas kai, kokotor sato sarta s\u00e9sa pepelakan, masih dipak\u00e9 pikeun masak sarta pemanasan ti populasi global, utamana di nagara-nagara nu kurang berkembang. Dina dunya industri, sarta di nagara-nagara kalayan iklim usum tiis, kai sarta biomasa s\u00e9j\u00e9nna loba dipak\u00e9 pikeun produksi panas ku potongan kai di padumukan, kompor sarta perapian.\nHaseup ka tutuwuhan akibatna pohara picilakaeun. Haseup pacampur jeung \"pernapasan\" tutuwuhan sarta nutupan cahaya panonpo\u00e9 anu diperlukeun \u00e9ta. Remen og\u00e9, asam dina haseup ngarusak tutuwuhan sacara langsung. Kiwari, loba kota ngayakeun kampanyeu-kampanyeu sacara aktip pikeun ngurangan haseup atawa pikeun nyegahna supaya henteu ngabalukarkeun karuksakan."}
{"id": "33956", "revid": "14981", "url": "https://su.wikipedia.org/wiki?curid=33956", "title": "Kelom Geulis", "text": "Kelom Geulis, salah sahiji alas suku awewe nu dijieun tina kai sarta kulit. Di bagian k\u00e9nca sarta katuhu alas suku anu dijieun tina kai dihias ku pola pilin anu ganda atawa alur tutuwuhan paku sarta dib\u00e9r\u00e9 c\u00e9t sangkan katingali h\u00e9rang. Di bagian kulit atawa bagian luhurna dihiasan ku pola kekembangan. Bagian hareup ukuranana antara 2\u00bd cm-3\u00a0cm, di bagian tukang antara 4\u20135\u00a0cm. Antara taun 1950-1952 para mojang ngarasa gumbira sarta reueus mak\u00e9 kelom geulis anu dawam maran\u00e9hanana mak\u00e9 kelom dina kasempetan indit-inditan atawa p\u00e9sta. Kelom geulis anu kasohor dina waktu \u00e9ta jieunan Tasikmalaya. Pasanganna jeung lawon (sinjang) sarta Kabaya Bandung. Pola lawonna t\u00e9h mega mendung atawa rereng.\nSajarah.\nIstilah kelom asalna ti basa Walanda \"klompen\" anu hartina sendal anu dijieun tina kai, sedengkeun \"geulis\" asalna ti basa Sunda, dicokot tina wangunna anu \u00e9ndah sarta nambahan katempo geulis pamak\u00e9na. Toko kelom geulis diadegkeun ku Thio Keng Siang saprak taun 1942 di Chinese Voorstart (Jalan Pecinan nu heubeul) sarta ayeuna di Jalan Cihampelas. Kecap Keng dina ngaran toko dicokot ti ngaran tengah pangadegna. Sanajan kelom di pasaran keur turun saprak taun 1960an , kelom geulis henteu eureun kitu wa\u00e9, komo ayeuna mimiti dipikaresep deui, hususna minangka kenang-kenangan barang seni, alatan rarancang sarta wangun wanda hiasna disaluyukeun kalayan kamekaran dunya dina pola-pola sendal. Komo kelom geulis dipilih ti bahan kai nu kualitasna had\u00e9 kawas Mahoni, Jamuju, sarta Kidamar sangkan tahan lila."}
{"id": "33957", "revid": "5265", "url": "https://su.wikipedia.org/wiki?curid=33957", "title": "Oksigen", "text": ""}
{"id": "33958", "revid": "211", "url": "https://su.wikipedia.org/wiki?curid=33958", "title": "Purba Sari Ayu Wangi", "text": "Purba Sari Ayu Wangi dina carita pantun \"Lutung Kasarung\" mangrupa palaku utama wanoja, putri bungsu \"Prabu Tapa Ageung\" jeung permaisurina \"Nitisuari\" ti karajaan Pasir Batang Anu Girang. Sanajan carita ieu terkenalna ku ngaran Lutung Kasarung, tapi sosok Guru Minda anu saterusna ngajangg\u00e9l\u00e9k jadi lutung, lain palaku utamana. Guru Minda anyar mecenghul dina carita sanggeus Purba Sari ngalaman kateuadilan ti kakana sorangan Purba Rarang. Anu nalangsa ku teu adilna jeung ahli patapa lain satria siga Mundinglaya Dikusumah, tapi hiji putri nya\u00e9ta Purba Sari Ayu Wangi.\nSifat-sifat Putri dina Carita Pantun.\nPurba Sari mangrupa tokoh anu id\u00e9al: putri anu sabar darana, tahan disangsara, tara bahula ka sakoloteun bari teu wel\u00e9h percaya y\u00e9n bebeneran bakal unggul, y\u00e9n nu hak bakal ngadeg. Tapi y\u00e9n Purba Sari g\u00e9 jalma, nu mibanda kangeunah jeung kateungeunah, nu boga rasa geuneuk maleukmeuk neundeun geuleuh jeung katugeunah.\nDina ngalukiskeun sifat-sifat putri, sang juru pantun ngomong:\n\"Semu ratu sorot m\u00e9nak\"\n\"bulu bitis muri-muril\"\n\"tetenger jadian kuring;\"\n\"tetenger jadian taun;\"\n\"sangauang dina tarang \"\n\"tetenger jadian kuras;\"\n\"puterkurung dina irung\"\n\"tetenger terah wong agung;\"\n\"tapak jalak dina l\u00e9tah\"\n\"tetenger bisa mar\u00e9ntah;\"\n\"taktak taraju jawaeun\"\n\"geulis ti nitis ngajadi;\"\n\"jalma lenjang ti pangpangna\"\n\"geulis datang kanu lahir\"\n\"terus kalangit ping pitu\"\n\"parat ka congkar buana\"\n\"komarana mancur ka langit.\"\nDina lukisan \u00e9ta kasampak y\u00e9n kageulisan Purba Sari lain ngan ukur kageulisan lahir tapi rohani og\u00e9. Kitu deui Purba Sari lain ngan ukur rohani na wa\u00e9 anu geulis tapi nepika jasmanina og\u00e9. Kageulisan \u00e9ta s\u00e9rabna teu ngan nepika jalma-jalma di Buana Panca Tengah (dunia) wungkul, tapi tembus og\u00e9 nepika langit katujuh. Anu menarik dina carita pantun, y\u00e9n kageulisan Purba Sari disebutkeun sarua jeung Kageulisan Sunan Ambu Jigana kageulisan Purba Sari jeung Sunan Ambu lain hiji hal nu teu dihaja. Tapi Purba Sari geus di tetepkeun ku Prabu Tapa Ageung salaku pawaris tahta karajaan Pasir Batang anu Girang, lantaran baginda nempo nilai-nilai rohani anu di piboga ku putri bungsuna \u00e9ta."}
{"id": "33959", "revid": "25926", "url": "https://su.wikipedia.org/wiki?curid=33959", "title": "\u00c9s Cingcau", "text": "Cingcau atawa Hanzi: \u4ed9\u8349, pinyin: xiancao nya\u00e9ta j\u00e9l sarupa ager. Cingcau mangrupa olahan tina daun daun camcauh. Gel nagbentuk lantaran daun tutuwuhan \u00e9ta ngandung karbohidrat anu bisa niket mol\u00e9kul-mol\u00e9kul cai.\nCara nyieun \u00c9s Cingcau H\u00e9jo.\nSiapkeun daun cingcau 40 lembar, kumbah nepi ka bersih. Tuluy sipakeun cai asak 300 ml.\nCara nyieuna: "}
{"id": "33960", "revid": "25926", "url": "https://su.wikipedia.org/wiki?curid=33960", "title": "Sambel cibiuk", "text": "Sambel Cibiuk nya\u00e9ta salah sahiji jijis sambel anu asalna ti da\u00e9rah Cibiuk anu ayeuna jadi kacamatan antara da\u00e9rah Leuwi Goong-Limbangan Kabupat\u00e9n Garut. Ieu sambel t\u00e9h geus kajojo kamamana malah sohorna t\u00e9h lain wa\u00e9 di Garut, tapi geus nepi ka Jakarta, Bandung jeung Bali.Malah r\u00e9a mitosna. Cenah, sanajan sakumaha ladana og\u00e9 sambel cibiuk mah moal matak nyeri beuteung.\nSajarah.\nJaman baheula, sambel ieu dijieun pikeun nyuguhan s\u00e9mah ged\u00e9 atawa pejabat jeung masarakat Cibiuk. Tapi, ku kamajuan jaman ahirna resep sambel Cibiuk kaluar tina \"kandangna\". Anu nyiptakeun sambel cibiuk t\u00e9h Eyang Fatimah dina abad ka-18. Anjeunna t\u00e9h salah saurang tokoh wanoja anu nyebarkeun Islam di de\u00e9rah Garut. Malah nepi ka kiwari g\u00e9 makamna nu aya di suku Gunung Haruman, anu ngahiji jeung kompl\u00e9k makam Sy\u00e9h Jafar Sidik, dianggap karamat sarta sok dijarugjug ku nu jarah. Lantaran tadina nyebar di lingkungan ulama, teu sagawayah jalma bisa nyieun sambel cibiuk. Lantaran \u00e9ta, sambel cibiuk t\u00e9h awalna mah nyebar di lingkungan tokoh agama jeung ulama Cibiuk ba\u00e9. Sambel Cibiuk ieu miboga b\u00e9b\u00e9da jeung sambel-sambel s\u00e9j\u00e9nna. Sajaba ti dijieun tina tomat h\u00e9jo, surawung, c\u00e9ng\u00e9k jeung bumbu s\u00e9j\u00e9nna nu ngabalukarkeun sambel ieu lada tapi teu matak panas beuteung. Hal ieu sabenerna nu ngabalukarkeun sambel nu mimitina dijieun di kacamatan Cibiuk ieu kawentar nepi ka r\u00e9storan-r\u00e9storan di Jakarta jeung Bandung og\u00e9 nyadiakeun sambel ieu dina menu masakanana.\nCara nyieun Sambel Cibiuk.\nSambel cibiuk t\u00e9h aya dua rupa, nya\u00e9ta sambel cibiuk beureum jeung h\u00e9jo. Anu beureum bahan-bahanna di antarana: tomat beureum, cab\u00e9 beureum, surawung, gula, uyah, bawang bodas, bawang beureum, jeung cikur. Sedengkeun anu h\u00e9jo bahanna di antarana tomat h\u00e9jo, c\u00e9ng\u00e9k nu har\u00e9jo k\u00e9n\u00e9h, surawung, gula, uyah, bawang bodas, bawang beureum, jeung cikur. Sakapeung sok ditambahan ku tarasi. Dir\u00e9ndosna tara nepi ka lembut, diantep tingguruntul ba\u00e9 din\u00e9 co\u00e9t batu. Tapi anu matak jadi kani'matan dina sambel cibiuk mah cenah soal saha anu nyieunna. Malah sawar\u00e9h b\u00e9ja mah nyebutkeun aya jamp\u00e9na."}
{"id": "33963", "revid": "15233", "url": "https://su.wikipedia.org/wiki?curid=33963", "title": "Raden Yogaswara", "text": "\" Rad\u00e9n Yogaswara dina romanna Mantri Jero diciptakeun ku Rad\u00e9n M\u00e9m\u00e9d Sastrahadiprawira (1897-1932) lahir dina wengkuan menak Sunda."}
{"id": "33964", "revid": "15233", "url": "https://su.wikipedia.org/wiki?curid=33964", "title": "Dipati Ukur", "text": "Dipati Ukur nya\u00e9ta tokoh dina sejarah Sunda anu geus narik sakitu lobana panulis pikeun nyaritakeun riwayatna, sanajan unggal panulis miboga motif anu b\u00e9da-b\u00e9da. Geus lila dina abad ka-17, sababaraha puluh taun sanggeus man\u00e9hna maot, jalma nulis riwayat dipati Ukur.\nDipati Ukur (ngaran sabenerna teu diwanoh sarta aya b\u00e9da v\u00e9rsi ngeunaan hal ieu) nya\u00e9ta bupati Tanah Ukur. \nSajarah.\nDina mimiti abad ka-17, tanah Sunda aya dina jajahan Mataram minangka alatan politik perluasan wilayah anu dijalankeun ku Sultan Agung (1613-1645). Tujuan Sultan Agung nya\u00e9ta r\u00e9k ngahijikeun Pulau Jawa, anu hartina r\u00e9k ngawasa sakumna pulo Jawa. Sawar\u00e9h cita-cita geus dilaksanakeun, tinggal Banten anu can ditalukkeun sabab \nkahalang ku ayana Kompeni di Batavia. Dipati Ukur salaku wedana para bupati di da\u00e9rah Priangan dipar\u00e9ntah pikeun mantuan nyerang pasukan Mataram ka Jakarta. Ku kituna Dipati Ukur ngerahkeun pasukana sarta dipingpin ku sorangan. Numutkeun perjanjiana jeung komandan pertempuran Tumenggung Bahureksa, ku kituna pasukan Dipati Ukur nungguan di Karawang. Alatan Dipati Ukur nyerang tiheula sarta teu nungguan pasukan Tumenggung Barureksa, pasukana anu jumlahna sapuluh rebu prajurit gagal. Saterusna Tumenggung Barureksa ngalaporkeun kajadian ieu ka Sultan Agung, Dipati Ukur sorangan nyadar y\u00e9n man\u00e9hna bakal meunang hukuman ti Sultan Agung alatan \u00e9ta man\u00e9hna ngajak para umbul Sunda pikeun ngaberontak ka Mataram. Tapi ajakanana \u00e9ta henteu meunang pangbag\u00e9a ti para umbul, komo Ngab\u00e9hi Wirawangsa (umbul Sukakerta), Ngab\u00e9hi Samahita (umbul Sindangkasih), [[Ngab\u00e9hi Astramanggala (umbul Cihaurbeuti), sarta [[Uyang]] (Ewing) Sarana (umbul Indihiang), ngalaporkeun niat berontak Dipati Ukur ka Sultan Mataram. Tuluy kaopat umbul menang anugerah ti Sultan Mataram (sanggeus Dipati Ukur ditewak, tilu di antarana dijadikeun bupati di [[Sukapura]], [[Parakanmuncang]], sarta [[Bandung]]). Sultan Agung mar\u00e9ntah ka Tumenggung Bahureksa pikeun newak Dipati Ukur, kaopat umbul dijadikeun petunjuk jalan. Dipati Ukur ngawangun [[b\u00e9nt\u00e9ng]] di [[Gunung Pongporang]], anu kedudukana strat\u00e9gis, ku kituna serangan kahiji bisa digagalkan. Tuluy sataun ka hareup b\u00e9nt\u00e9ng Gunung Pongporang ditembus, Dipati Ukur sarta pengikutna mundur ka [[Gunung Lumbung]], tuluy mundur deui ka [[Bumbang]] ti dinya man\u00e9hna ngirimkeun utusan ka ka Sultan Banten, pikeun menta pitulung alatan Sultan Banten keur sibuk ngalawan kompeni di Jakarta, pam\u00e9nta \u00e9ta henteu dilakonan. Sanggeus dua satengah taun perang, Tumenggung Bahureksa junun n\u00e9wak Dipati Ukur anu ceuk salah sahiji v\u00e9rsi nu nyerahkeun diri lain Dipati Ukur melainkan hambana nu satia nu beungeutna jiga Dipati Ukur, tuluy sakab\u00e9h pengikut Dipati Ukur dibawa ka Mataram. Sarebu pengikut lalaki dipenggal, dibeuleum, digodog, sarta ditumbuk, sedengkeun pengikut aw\u00e9w\u00e9na dijadikeun selir para [[priyayi]]. Dipati Ukur mangrupa jelema ku sarupaning mitos sarta legenda tanpa ayana kajelasan sajarahna. Tapi, nurutkeun salah sahiji sumber, lantaran euweuh kejelasan sajarah ngeunaan Dipati Ukur ku sabab Dipati Ukur mangrupa salah sahiji jalma anu pang dit\u00e9anganana ku Mataram, ku alatan \u00e9ta rahayat jadi sieun pikeun nyaritakeun carita Dipati Ukur sabenerna.\nInohong sajarah anu jadi Bupati Ukur sarta [[Bupati Wedana Parahiangan]] sarta milu narajang dayeuh [[Batawi]] (batavia, Jakarta) dina taun 1628. Numutkeun asal tradisi, ngaran mimitina [[Pangeran Cahyana]] nya\u00e9ta putera [[Sunan Cahya Luhur]], cicit [[Sunan Jambu Karang]] anu ngawasa di wewengkon [[Banyumas]]. Minangka bawahan [[Susuhunan Mataram]], man\u00e9hna ditempatkeun di wewengkon Ukur anu cik\u00e9n\u00e9h dikawasa ku Mataram (1620). Di dieu man\u00e9hna nikah jeung [[Nyai Gedeng Ukur]], puteri bupati Ukur [[Dipati Agung]] atawa cicit [[Raja Pakuan Pajajaran]]. Jadi bupati Ukur ngagantikeun mitohana anu wafat sarta ku Susuhunan Mataram diangkat jadi bupati wedana [[Parahiangan]] taun 1625, ngagantikeun bupati Sumedang [[Rangga Gempol]] (1620-1625). Nalika soldadu Mataram narajang Batavia pikeun ngusir [[kompeni]] (1628), di barengan pasukanana saloba 4000-4500 jelema dina pengepungan dayeuh \u00e9ta. Sakab\u00e9h pangepungan dayeuh \u00e9ta gagal ku kituna pasukan lulugu Dipati Ukur balik ka wewengkon maran\u00e9hanana. Saprak harita Ukur bersikap ngalaan diri ti ikatan jeung Mataram, nguatkeun pertahanan didaerahna (1629), sarta nyayogikeun sawar\u00e9h rahayatna pikeun ngungsi ka wewengkon palebah kulon di Batavia sarta [[Banten]]. Susuhunan Mataram dua kali ngirim pasukan sacara geged\u00e9an pikeun numpes pemberontakan Dipati Ukur (1630-1632). Dipati Ukur junun nahan serangan kahiji soldadu Mataram (1630), tapi serangan kadua (1632) teu kawasa deui ditahan ku kituna puseur pertahanana di [[Gunung Lumbung]] ancur sarta sajumlah rahayat Ukur tiwas sarta dit\u00e9wak tuluy dibawa ka Mataram minangka tawanan. Pamustunganana mayat dipati ukur sorangan diungkabkeun dina asal anu b\u00e9da. Anu kahiji, y\u00e9n man\u00e9hna milu di t\u00e9wak, saterusna dihukum mati di Mataram sarta ceuk anu s\u00e9j\u00e9n y\u00e9n man\u00e9hna bisa moloskeun diri, saterusna nyamar minangka [[rahayat dawam]]. Nepi ka ayeuna aya sawatara tempat di Bandung anu dipercaya masarakat minangka kuburan Dipati Ukur, kawas di [[Ujungberung]], [[Ciparay]], [[Banjaran]], digigireun / sabeulah patilasan anu nyambung jeung Dipati Ukur, kawas [[Cibodas]] (Lembang), [[Cililin]], [[Gunung Lumbung]].\nReferensi.\n[[Kategori:Tokoh Sajarah]]"}
{"id": "33965", "revid": "25926", "url": "https://su.wikipedia.org/wiki?curid=33965", "title": "Abdullah Gymnastiar", "text": "Abdullah Gymnastiar leuwih dipikawanoh Aa Gym () nya\u00e9ta pamingpin Pasantren Daarut Tauhid (DT). Cikal ti opat duduluran ieu, babar ka dunya kalayan ngaran Yan Gymnastiar, di Bandung. Awalna Aa' Gym teu kungsi mikir baris jadi dai. Kahirupan anu dilakonan sarua wa\u00e9 jeung rumaja umumna. Tapi, hiji kajadian penting dina hirupna, anu saterusna ngarobah sagalana. Aa' Gym kainspirasi ku almarhum adina, Agung. Cacak dina kaayaan lumpuh, adina tetep t\u00e9kad ngab\u00e9r\u00e9skeun kuliah di Fakultas \u00c9konomi Universitas Padjadjaran. Hasilna, sacara gunta-ganti, Aa gym babarengan jeung adina anu s\u00e9j\u00e9n, nungtun Agung ka kampus. Anjeunna nya\u00e9ta saurang Muslim anu mod\u00e9rn. Man\u00e9hna nu ngarojong ageman abad ke-21 anu ngalengkepan sarta ngaronjatkeun mangpaat ti t\u00e9knologi. Talatah-talatah dakwahna ngeunaan dina ngadalikeun diri, hat\u00e9 nurani, tol\u00e9ransi, sarta keteguhan iman.\nAa Gym sarta pasantr\u00e9nna t\u00e9h mangrupa f\u00e9nomena. Nu dimimitian tina usaha per\u00e9konomian sarta pangajian rutin, nu dirintis babarengan jeung babaturanna dina taun 1987, ayeuna ngajangg\u00e9l\u00e9k jadi pasantr\u00e9n anu b\u00e9da jeung nu sej\u00e9nna sarta kagiatan per\u00e9konomian jeung atikan nu sibuk. Gedong nu opat lant\u00e9 dimangpaatkeun pikeun kantor 20-an unit usaha DT, di taun 2000 oms\u00e9tna geus ngahontal 8 miliyar rupiah. Aa gym sarta Pasantr\u00e9n DT-na terus ngal\u00e9ngkah. L\u00e9ngkah satuluyna nya\u00e9ta ngamekarkeun sababaraha cabang DT di wewengkon s\u00e9j\u00e9n. Ngaran Aa Gym og\u00e9 beuki kasohor, sawatara di acara m\u00e9dia \u00e9l\u00e9ktronik, radio, sarta seminar-seminar anu m\u00e9nta Aa Gym pikeun nu ngeusi acara.\nKarir.\nDa'i sarta pangasuh Pasantr\u00e9n Daarut Tauhiid (DT); nu ngokolakeun unit bisnis DT, nya\u00e9ta PT Berkah Serumpun (BS), usahana ngawengku kana ngokolakeun taksi, jasa transportasi, jasa kontruksi, SPBU, cai mineral; PT Manajemen Qolbunsalim (MQ), usahana ngawengku percetakan, sarta r\u00e9kaman, ny\u00e9wakeun sound system, karajinan Islami, travel, penerbitan, kaf\u00e9, warn\u00e9t, wart\u00e9l, Sanggar Busana Darunnisa, sarta klinik; Kopontren DT, usahana ngawengku Lembaga Keuangan Syariah, Super Mini Market DT, Cottage Daarul Jannah, pamasok Pelumas, sarta b\u00e9ngk\u00e9l Motor DT; Yayasan DT ushana ngawengku lembaga atikan, Bisnis Center sarta Informasi PPMDT (Persaudaraan Pengusaha Muslim DT), Santri Agrobisnis; Asuransi Takaful; PT Perkakas DT, usahana ngawengku nu nyadiakeun kompon\u00e9n spare part, plastik, fiber, m\u00e9tal, sarta alat kontruksi.\nKalangenan.\nMinangka jadi dai, Aa' Gym mibanda sawatara kalangenan anu teu sawajarna pikeun ukuran jalma anu turun di widang kaagamaan. Sebut wa\u00e9, teuleum, n\u00e9mbak, terjun payung, nembang lagu country, resep ka motor ged\u00e9, tumpak kuda, sarta jadi pilot. Pikeun sagudang kelangenan anu teu dawam ieu, Aa' Gym miboga udagan husus. Anjeunna ngajadikeun kalangenanna minangka objek da'wah. Baris leuwih gampang nepikeun da'wah, lamun gaul di lingkungan kasebut. Bari ngalakonan kalangenan, da'wah katepikeun og\u00e9."}
{"id": "33966", "revid": "6005", "url": "https://su.wikipedia.org/wiki?curid=33966", "title": "Sintren", "text": ""}
{"id": "33967", "revid": "2337", "url": "https://su.wikipedia.org/wiki?curid=33967", "title": "Topeng Banjet", "text": ""}
{"id": "33968", "revid": "6005", "url": "https://su.wikipedia.org/wiki?curid=33968", "title": "Topeng banj\u00e9t", "text": ""}
{"id": "33969", "revid": "6005", "url": "https://su.wikipedia.org/wiki?curid=33969", "title": "Cendol", "text": ""}
{"id": "33970", "revid": "16739", "url": "https://su.wikipedia.org/wiki?curid=33970", "title": "\u00c9pil\u00e9psi", "text": "\u00c9pil\u00e9psi nya\u00e9ta ayana muatan listrik anu kaleuleuwihi jeung ngadadak nepi ka pros\u00e9s narima jeung ngirim impuls tina uteuk kana bagian-bagian awak lianna kaganggu. Istilah \u00e9pil\u00e9psi sarua jeung ayan. Umumna \u00e9pil\u00e9psi dilantarankeun ku karuksakan uteuk nalika pros\u00e9s ngalahirkeun, kungsi ngalaman cidera dina sirah, kungsi katarajangradang uteuk, kungsi katarajang tumor uteuk, aya kelainan pembuluh darah dina uteuk, ayana getih atawa nanah anu ngadagleg (beku) dina uteuk, ayana gangguan m\u00e9tabolismeu awak, jeung nginum inuman anu ngandung alkohol.\nTeu kanyahon sacara jelas sabab-musabab \u00e9pil\u00e9psi anu kaalaman ku orok. salah sahiji cara anu dianjurkeun ku dokter nya\u00e9ta merhatikeun gerakan-gerakan orok nalika lahir. Kolot sawadina waspada lamun sering ningali orok milampah gerakan-gerakan anu an\u00e9h tur dibalikan- deui dibalikan deui (diulang-ulang) atawa mindeng katingali reuwaseun tanpa sabab anu jelas, bari reuwasna t\u00e9h sababaraha kali. Panyakit \u00e9pil\u00e9psi lain panyakit turunan , tapi nu mawa sipat panyakit ieu bisa diturunkeun ka turunan saterusna. Biasana jalma anu ngalaman serangan \u00e9pil\u00e9psi bakal ngalaman kejang-kejang, tur tina bahamna kaluar. Serangan panyakit \u00e9pil\u00e9psi kacida gancangna.\nNgubaran jeung Nyegah \u00c9pil\u00e9psi.\nLamun aya anu kaserang \u00e9pil\u00e9psi, ulah ngasupkeun barang-barang naon wa\u00e9 og\u00e9 kana bahamna, huntuna anu rapet balem ulah dipaksa sina calangap, ulah nahan gerakan kejangna, ulah digol\u00e9rkeun dina tempat sar\u00e9. Naon sababna? Alesanana lantaran:\nAya sababaraha hal anu bisa dipilampah nalika hiji jalma kaserang \u00e9pil\u00e9psi:\nNgubaran \u00e9pil\u00e9psi mibutuh kasabaran jeung waktu anu lila. euweuh serangan kejang dina dangka saminggu atawa dua minggu lain hartina cageur, ku lantaran kitu, sanajan henteu kejang og\u00e9 ngnum ubar mah kudu tuluy sacara rutin.\nCatetan"}
{"id": "33971", "revid": "15233", "url": "https://su.wikipedia.org/wiki?curid=33971", "title": "Ngeuyeuk seureuh", "text": "Ngeuyeuk Seureuh nya\u00e9ta salah sahiji upacara nu dilaksanakeun sapo\u00e9 sam\u00e9m\u00e9h prung diistr\u00e9nan, pangant\u00e9n aw\u00e9w\u00e9 didangdanan, halisna dikerik sangkan b\u00e9r\u00e9sih. Anu ngahiasna nya\u00e9ta hiji jalma ahli dina widang huas-hias anu dingaranan tukang hias\n\u00c9timologi.\nNgeuyeuk t\u00e9h robahna kecap tina ngaheuyeuk nu hartina nguntun kant\u00e9h. Ari seureuh t\u00e9h tutuwuhan nu loba gunana, hususna keur wanoja. Matak Ngeuyeuk Seureuh t\u00e9h kagiatanana ngarangkep-rangkepkeun daun seureuh tangkayan tuluy digulungkeun jeung ditalian ku kant\u00e9h beureum. Malah aya kabiasaan baheula, lamun jajaka ngungkabkeun rasa katresna ka wanoja h\u00e9g dibales ku seureuh salambar ditalian ku kant\u00e9h beureum, \u00e9ta t\u00e9h tangarana katresna jajaka ditarima ku wanoja. \nPrakprakan Ngeuyeuk Seureuh.\nDina waktu nu geus ditangtukeun di rohangan tengah diamparkeun ka\u00e9n sarung pol\u00e9ng atawa \"kasang-jinem\",di luhurna diteundeun baki anu eusina seureuh nu masih k\u00e9n\u00e9h aya gagangan anu geus disusun, kapur seureuh sababaraha bungkus, gambir sababaraha siki, bako sababaraha hiji, jamb\u00e9 sababaraha hiji anu geus dikacip. Biasana \u00e9ta kab\u00e9h dibawa ku lalaki nalika seserahan.Digigireunana aya hiji lampu c\u00e9mpor anu tujuh sumbuna, mak\u00e9 minyak kalapa. Sanajan tibeurang tapi angger \u00e9ta lampu dipasang. Lian ti \u00e9ta aya og\u00e9 bokor anu eusina b\u00e9as dicampurkeun jeung \"kunir\" anu geus disiksikan jeung duit r\u00e9c\u00e9h."}
{"id": "33972", "revid": "25926", "url": "https://su.wikipedia.org/wiki?curid=33972", "title": "Sangu ketan", "text": "Sangu ketan nya\u00e9ta b\u00e9as ketan anu disangukeun. Kagiatan nyieunna disebut nyagu ketan. Ieu sangu ketan b\u00e9da teu kawas sangu biasa nu ilahar didahar pikeun konsumsieun sapopo\u00e9, lantaran t\u00e9kstur na nu liket, mu dikeupeul matak cepel kana leungeun. Sangu ketan jarang disangukeun pikeun dahareun sapopo\u00e9, biasana disangukeun t\u00e9 pikeun nyieun kadaharan sarupaning kuku\u00e9han jeung sajabana Kayaning lemper, wajit, peuyeum ketan, dodol ketan hideung, bubur ketan hideung, jeung saterusna ti \u00e9ta."}
{"id": "33973", "revid": "15233", "url": "https://su.wikipedia.org/wiki?curid=33973", "title": "Huap lingkung", "text": "Huap lingkung nya\u00e9ta tata cara pangant\u00e9n silih huapan di lingkung ku babarayaaan nalika pabetot-betot bakakak .Huap lingkung hartina silih huapan sabari leungeun masing-masing pangant\u00e9n ngal\u00e9ng kana beuheung pasanganana. ku sabab silih huapan \u00e9ta jadi ieu upacara disebut huap lingkung.Huap lingkung miboga tujuan pikeun ngaleungitkeun rasa ka\u00e9ra antara pangant\u00e9n sabada diistr\u00e9nan sah jadi salaki pamajikan. Salaku salaki pamajikan kudu bisa silih m\u00e9r\u00e9 jeung silih ngalengkepan lamun dina paribasana mah ka cai jadi saleuwi ka darat jadi salebak.Huap lingkung dilakonan sabada pangant\u00e9n aya di jero imah, mangrupa tuluyan sabada upacara buka pintu di jero imahna pangant\u00e9n aw\u00e9w\u00e9 biasana di tengah imah atawa di rohangan tengah .Nalika upacara huap lingkung pingpinanna nya\u00e9ta saurang juru kawih lalaki sakaligus anu mungkas rangk\u00e9yan upacara anu dilakonan po\u00e9 \u00e9ta.Anapon pihak-pihak anu kalibet dina upacara ieu sarua jeung pihak-pihak anu kalibet nalika upacara sungkem, saw\u00e9r, nincak endog, jeung buka pintu nya\u00e9ta kawatesanan ti pihak kulawarga jeung baraya deukeut ti dua kulawarga pangant\u00e9n.Lian ti perangkat acara anu geus ditataan tadi, dina upacara ieu aya kalengkepan anu kudu aya nya\u00e9ta bakakak hayam, sangu kon\u00e9ng,jeung cai nginum.Kadaharan pikeun huap lingkung numutkeun kabiasaan disadiakeun ku pangant\u00e9n aw\u00e9w\u00e9, salaku asakan mimiti pikeun salakina sabada sah jadi salaki pamajikan.Hal ieu miboga harti y\u00e9n ti mimiti harita para sepuh ti dua beulah pihak moal nguruskeun deui, moal m\u00e9r\u00e9 dahar deui sakumaha anu lazim sam\u00e9m\u00e9hna."}
{"id": "33974", "revid": "25926", "url": "https://su.wikipedia.org/wiki?curid=33974", "title": "Cingcau Hideung", "text": "Cingcau hideung (\"Mesona palustris\") atawa \"cingcau perdu\" \"Premna serratifolia\", di sababaraha wewengkon sok disebut Janggelan, sedengkeu di barat disebut \"Grass Jelly Drink\". Cingcau hideung salah sahiji tutuwuhan cingcau. Cingcau hideung lain ngan aya di Indon\u00e9sia wungkul tapi geus nyebar ka nagara-nagara laina saperti Filipina,Taiwan, China, jeung Korea. Ieu tutuwuhan t\u00e9h geus di export ka luar negri saperti China, Korea jrrd. Cingcau hideung katelahna s\u00e9ong di Masarakat Sumarorong. Loba patani-patani anu melak s\u00e9ong. \nGambaran.\nTutuwuhan ieu kaasup \"famili Labiate\". Ciri-cirina, watangna leutik jeung ipis, dina juru watang aya deui watang-watang s\u00e9j\u00e9na. Aya anu ngarambat kana taneuh aya og\u00e9 anu lempeng. daunna lonjong, juruna lancip jeung rada mintul. Bentuk kembangna mirip kembang kemangi, warnana beureum ngora atawa bodas bungur. Daun jeung watang ngahasilkeun \"gelatin\" h\u00e9jo kahideungan. Ku sabab kitu disebut cingcau hideung.\nMangpaat.\nIeu kadaharan t\u00e9h lain ngan saukur ngeunah di dahar nalika tenggah po\u00e9 pikeun ngaleungitkeun hanaang tapi satukangeun ti \u00e9ta cingcau hideung miboga mangpaat pikeun kas\u00e9hatan. Ku sabab miboga kandungan serat larut cai anu aya dina cingcau hideung, jadi alus pikeun nyingkahan panyakit \"degenerative\" ku sabab kaleuwihan gizi. Sacara tradisional cingcau hideung dijadikun obat pikeun panyakit batuk, diare, murus darah, jeung kemarauan,sedengkeun di Korea Selatan, cingcau hideung anu diolah deui jeung rempah-rempah s\u00e9j\u00e9na anu jadi kadaharan pikeun kas\u00e9hatan. Kandungan zat anu aya dina cingcau hideung bisa nurunkeun tekanan darah tinggi. Cingcau og\u00e9 bisa nyingkahan jeung jadi ubar panyakit pembuluh darah jantung (kardiovaskular), tekanan darah tinggi, penyakit lambung, sariawan, jeung panas di jero. Ku sabab miboga kandungan kandungan karbohidrat, mineral (kalsium jeungfolsfor), vitamin A, B1, C, kandungan kalori anu saeutik jeung kandungan cai anu loba. Di China jeung Taiwan cingcau hideung atawa \"hsian tsao\" dipak\u00e9 jadi ubar pikeun nurunkeun tekanan darah jeung ubar \"diuretik\". Kandungan zat anu aya dina cingcau hideung bisa nurunkeun tekanan darah tinggi.\nKandungan gizi.\nCingcau hideung miboga kandungan \"antioksidan\" anu pungsina leuwih alus ti batan vitamin E. Dina konsentrasi anu sarua, nya\u00e9ta 50\u00a0mg/ml, dina ekstrak cingcau hideung y\u00e9n miboga aktipitas \"antioksidan\" anu loba dibandingkeun vitamin E, nya\u00e9ta masing-masingna 98,9 pers\u00e9n jeung 78 pers\u00e9n. Daun Janggelan miboga kandungan gizi anu alus per 100 gramna, utamana lamun ditingalia tina kandungan mineral jeung vitaminna.\nCingcau og\u00e9 miboga kandungan alkaloid bisbenzilsokuinolin jeung S,S-tetandrin anu bisa nyingkahan kanker ginjal, antiradang jeung nurunkeun tekanan darah tinggi."}
{"id": "33975", "revid": "25926", "url": "https://su.wikipedia.org/wiki?curid=33975", "title": "Kebon Raya Cibodas", "text": "Kebon Raya Cibodas nya\u00e9ta hiji wewengkon anu ngoleksi rupa-rupa pepelakan kalawan mibanda dasar ilmiah. \u00e9ta informasi ilmiah ngeunaan tutuwuhan koleksina t\u00e9h didokumentasikeun kalawan apik. Fungsi Kebon Raya nya\u00e9ta minangka tempat konservasi ex-situ, tempat panalungtikan, tempat pangatikan lingkungan jeung tempat pelesir.\nKebon Raya Cibodas nya\u00e9ta salah sahiji kebon raya di Indon\u00e9sia anu kaasup minangka kebon raya pangpunjulna kelas dunya utamana dina widang kons\u00e9rvasi tutuwuhan, panalungtikan, jeung palayanan dina asp\u00e9k botani jeung pangatikan lingkungan.\nPerenahna di suku gunung Ged\u00e9 Pangrango dina \u00b1 1300\u20131425 m dpl. Kalawan legana 125 ha nu hawana tiis kalawan pamandangan nu kalintang \u00e9ndahna. Suhu rata-rata 18\u00a0\u00b0C, kalembaban 90% jeung curah hujan pertaunna 3380\u00a0mm\u00b2. Bisa dihontal ti Jakarta kira-kira ngan ukur 3 jam (\u00b1 100\u00a0km) jeung 2,5 jam mun ti arah Bandung (\u00b180\u00a0km).\nKasang Tukang Sajarah.\nKebon Raya Cibodas diadegkeun tanggal 11 April 1985 ku Johannes Ellias Teijsmann, saurang kurator Kebon Raya Bogor mangsa harita, kalawan dingaranan \"Bergtuin te Tjibodas\" (Kebon Pagunungan Cibodas). Awalna mah ieu patempatan t\u00e9h dimaksudkeun pikeun tempat aklimatisasi rupa-rupa tutuwuhan asal luar nagri anu mibanda aj\u00e9n penting jeung \u00e9konomi nu luhur, salah sahijina nya\u00e9ta tangkal Kina (\"Cinchona calisaya\"). Tuluy mekar jadi bagian ti Kebon Raya Bogor kalawan ngaranna Cabang Balai Kebun Raya Cibodas.\nTi mimiti taun 2003 status Kebon Raya Cibodas t\u00e9h jadi leuwih mandiri minangka Unit Pelaksana Teknis (UPT) Balai Konservasi Tumbuhan Kebun Raya Cibodas nu aya di handapeun Pusat Konservasi Tumbuhan Kebun Raya Bogor dina Kedeputian Ilmu Pengetahuan Hayati Lembaga Ilmu Pengetahuan Indonesia (LIPI).\nKol\u00e9ksi.\nNepika kiwari, Kebon Raya Cibodas \u2013 LIPI mibanda 10.792 kol\u00e9ksi pepelakan, 700 rupa kol\u00e9ksi sisikian, 4.852 kol\u00e9ksi h\u00e9rbarium. Kol\u00e9ksi pepelakan Kebon Raya Cibodas \u2013 LIPI kabagi jadi dua kol\u00e9ksi nya\u00e9ta kol\u00e9ksi kebon jeung kol\u00e9ksi rumah kaca. Kol\u00e9ksi pepelakan nu aya di rumah kaca di antarana nya\u00e9ta angkr\u00e9k (320 rupa), kaktus (289 rupa), jeung sukul\u00e9n (162 rupa), tapi salian ti \u00e9ta r\u00e9a og\u00e9 tutuwuhan liar nu bisa kapanggih di kebon. Ana pon kol\u00e9ksi pepelakan di kebon jumlahna 1.014 rupa, di antarana aya pepelakan has jeung unik, kayaning tangkal kina (\"Cinchona pubescens\" Vahl) nu mangrupa pepelakan ubar pikeun ngubaran panyakit malaria.\nTangkal Bunya-bunya (\"Araucaria bidwilli\" Hook.) nu mangrupa pepelakan kolot jeung poga puhu tangkal nu pohara ged\u00e9. Camara (\"Cupressus spp.\") mibanda daun nu unik. Kembang raksasa \"Amorphophalus titanum\" (Becc.) Becc. (Kembang Bangk\u00e9) anu bisa narik perhatian serangga, \"Castanopis argentea\" (Blume) A. DC. (Saninten), anu sikina ngeunah didahar. \"Altingia excelsa\" Noronha (Rasamala) daun ngorana bisa dijieun lalab jeung kaina alus pikeun furnitur. \"Paphiopedilum javanicum\" (Lindl.) Pfitzer (Angkr\u00e9k Kasut H\u00e9jo) salah sahiji angkr\u00e9k asli asal pulo Jawa. \"Macodes petola\" Lindl. (Angkr\u00e9k Kiaksara) angkr\u00e9k nu aya garis-garis bodas dina unggal daunna. \"Rhododendron javanicum\" (Blume) Benn. Nya\u00e9ta kembang oranyeu has wewengkon tropika. \"Echinocactus grussoni\" Hildm. (Kaktus Tong Emas/Kaktus Korsi Mitoha [Kursi Mertua] nya\u00e9ta salah sahiji kol\u00e9\u1e33si unik nu aya di Rumah Kaca Kaktus."}
{"id": "33976", "revid": "15233", "url": "https://su.wikipedia.org/wiki?curid=33976", "title": "Sungkem", "text": "Sungkem nya\u00e9ta kecap pagaw\u00e9an nyium tonggong leungeun, tuur, suku kolot tandaning hormat. Sungkem t\u00e9h dilakonan nalika pangant\u00e9n nyanghareup kolotna og\u00e9 kulawargana anu leuwih kolot(pinisepuh) ti dua kulawaraga pangant\u00e9n, salaku tanda bakti jeung panuhun kana bimbinganana ti mimiti lahir nepi ka kawin.\nLian ti \u00e9ta pangant\u00e9n m\u00e9nta du'a restu dina ngabangun kahirupan rumah tangga anu anyar, supaya meunang rahmat ti Allah SWT.Sungkem dilakonan sababaraha waktu sabada upacara akad nikah, tempatna biasana di imah pangant\u00e9n aw\u00e9w\u00e9 di jero imah, di mana para sepuh narungguan .Jalma-jalma anu biasana aya dina acara sungkeman t\u00e9h kabatesanana ti pihak kulawaraga jeung baraya ti dua beulah pihakanana.\nPrak-prakan Sungkem.\nSungkem nya\u00e9ta salam jeung nyium leungeun sarta tungkul ningalikeun rasa hormat anu ged\u00e9 ka nu jadi kolot . Mimitina pangant\u00e9n lalaki sungkem ka mitohana anu lalaki, pangant\u00e9n aw\u00e9w\u00e9 sungkem ka indungna. Sabada kitu ditukeuran, pangant\u00e9n lalaki sungkem ka mitoha aw\u00e9w\u00e9, pangant\u00e9n aw\u00e9w\u00e9 sungkem ka bapana. Tuluy pangant\u00e9n duanana sungkem ka kolot ti pihak lalaki. Lian ti ka kolot sungkem ka baraya s\u00e9j\u00e9nna jeung sesepuh anu nyaksian acara nikahkeun utamana anu aya dina acara sungkeman."}
{"id": "33977", "revid": "25926", "url": "https://su.wikipedia.org/wiki?curid=33977", "title": "Cingcau H\u00e9jo", "text": "Cingcau h\u00e9jo mangrupa tutuwuwhan cingcau \"Cyclea barbata Miers\" (Cingcau ngarambat).\nGambaran Cingcau h\u00e9jo.\nDiam\u00e9ter lingkar watangna leutik, kulit watangna keset jeung cucukan. Panjang watangna bisa welasan m\u00e9ter jeung daunna pinuh ku bulu. Kembangna warna kon\u00e9ng jeung buah batu warnana beureum bentukna lonjong. Tutuwuhan ieu osok aya di da\u00e9rah terbuka atawa dirungkun-rungkun pepelakan s\u00e9j\u00e9n. Aya og\u00e9 anu dipelak tapi ngarambat kana pager. Tutuwuhan ieu alus dipelak di da\u00e9rah anu jangkunna kurang tina 1000 m\u00e9ter di luhhur permukaan laut.]\nMangpaat.\nPikeun ubar Alternatif Herbal nya\u00e9ta pikeun jadi ubar tekanan darah tinggi, demam, gangguan dina beuteung, nyeri beuteung, karacunan ngadahar udang, radang lambung, tip\u00e9s, panyakit usus."}
{"id": "33978", "revid": "15233", "url": "https://su.wikipedia.org/wiki?curid=33978", "title": "Tony Tony Chopper", "text": "Tony Tony Chopper nya\u00e9ta salah sahiji karakter fiksi dina Anime jeung Manga One Piece. Chopper nya\u00e9ta Dokter dina kelompok Bajak Laut Topi Jerami, og\u00e9 anggota ka-6 dina \u00e9ta kelompok.\nBiograpi.\nChopper nya\u00e9ta sakadang Rusa Kutub an\u00e9h anu irungna biru. Man\u00e9hna di asingkeun ku rusa kutub s\u00e9j\u00e9n ku lantaran kaan\u00e9hannana, nepi ka hiji po\u00e9 man\u00e9hna ngadahar Buah Setan tipe Zoan nya\u00e9ta buah \"Hito Hito\". Sabada ngadahar \u00e9ta buah, man\u00e9hna jadi bisa ngomong, jeung mikir jiga jelma, nu ahirna Chopper dipiceun ku kolotna.\nku sabab dipiceun ku kelompokna, tuluy Chopper indit ka d\u00e9sa dina wujud jiga jelma, ku lantaran wujudna can sampurna man\u00e9hna diusir deui ku warga ku sabab wujudna jiga monster. Nalika tatu, Chopper di tulungan ku Dokter Hiluluk, dokter gadungan anu teu di pikaresep ku warga, padahal niat na mah hayang nulungan warga. Tuluy Chopper di pulung ku Hiluluk, tidieu Chopper meunang rasa kanyaah ti batur, Hiluluk nganggap Chopper jiga anakna sorangan tuluy di b\u00e9r\u00e9ngaran Copper, ku sabab tandukna bisa meulah tangkal (Chop).\nSabada maotna Dokter Hiluluk, Chopper di asuh ku Dokter Kureha. di dinya Chopper di ajarkeun \u00c9lmu Kedokteran ku Kureha. Hiji po\u00e9 Chopper nyieun hiji ubar anu teu kahaja ka dahar ku man\u00e9hna, tuluy wujud man\u00e9hna robah teu puguh rupana, ieu kajadian t\u00e9h cikal bakalna \"Rumble Ball\" anu di pak\u00e9 Chopper pikeun gelut jeung musuhna.\nDiajar Pangobatan.\nChopper anu di teleport kuma, ahirna nepi ka pulo anu eusina manusia purba jeung manuk raksasa. Di pulo ieu Chopper diajar \u00e9lmu pengobatan anu leuwih luhur, di perpustakaan medis tingkat hiji di dunya. "}
{"id": "33979", "revid": "25926", "url": "https://su.wikipedia.org/wiki?curid=33979", "title": "Suweng", "text": "Suweng ; \"anting\" t\u00e9h basa kasarna tina perhiasan aw\u00e9w\u00e9 nu sok dipasang dina ceuli k\u00e9nca-katuhu, ari basa lemesna t\u00e9h \"sumer\", \"sumber\" atawa \"kumbu\". Suweng kecap s\u00e9j\u00e9nna nya\u00e9ta \"anting\". \nSalaku aks\u00e9soris suweng kudu dipilih sacara bener sangkan bisa nambahan ka\u00e9ndahan tina \"penampilan\". Rupa-rupa wangun unik jeung rupa-rupa bahanna, digabungkeun jeung warna-warna anu cerah nambahan daya irut tina suweng. \nTips Mak\u00e9 Anting.\nSangkan \"penampilan\" urang leuwih alus, lian ti nyaluyukeun jeung suasana anting og\u00e9 disaluyukeun jeung wangun beungeut pamak\u00e9.\nAnu Beungeutna Buleud.\nBeungeut anu buleud jeung katingalina simetris sangkan teu katingali leuwih buleud, kudu di singkahan mak\u00e9 anting anu buleud utamana mod\u00e9l \"loop earing\" atawa suweng buleud nya\u00e9ta anting leutik anu langsung napel kana daun ceuli.Pilih anting anu wangunna segi panjang, pasagi, segitilu, atawa \"oval anu manjang ka handap\" sangkan katingali leuwih langsing.\nAnu beungeutna Pasagi.\nJang anu beungeutna pasagi katingalina heuras atawa kaku, \"rahang\"na katingali jelas jeung tarang anu sarua legana jeung pipi nepi ka jiga \"kotak\". ku sabab kitu, singkahan mak\u00e9 anting anu wangunna pasagi atawa wangun s\u00e9j\u00e9n anu miboga loba \"sudut\". Wangun anting anu panjang teuing kudu disingkahan og\u00e9 sangkan beugeutna teu katingali panjang beungeutna.Suweng anu buleud ged\u00e9, lonjong, atawa mod\u00e9l tumpuk bisa mantuan \"melunakkan\" \"sudut\" dina beungeut anu pasagi.\nAnu beungeutna Jiga Hat\u00e9.\nWangun beugeut nu kieu katingali leuwih leutik di bagian handap jeung seukeut dina gado. pikeun anu wangunna kawas kieu leuwih alus lamun mak\u00e9 anting anu wangunna ngaleutikan di bagian handap kawas segitilu tibalik, wangun hat\u00e9, atawa wangun \"tetes\" cai anu tibalik. Leuwih alus mak\u00e9 anting buleud, pasagi, oval, segitilu anu sukeut di luhurna, atawa \"tetes\" cai. Wangun-wangun anting anu geus disebutkeun tadi bisa nar\u00e9kahan sangkan beugeut pamak\u00e9na katingalina ngeusi jeung saimbang.\nAnu bengeutna Lonyod.\nMangrupa wangun beungeut anu id\u00e9al nu loba dipikahayang ku kab\u00e9h aw\u00e9w\u00e9, teu pati buleud og\u00e9 teu pati kaku atawa \"kotak\" mod\u00e9l kawas kieu, bisa mak\u00e9 sakab\u00e9h wangun ating."}
{"id": "33980", "revid": "12262", "url": "https://su.wikipedia.org/wiki?curid=33980", "title": "Musieum Sri Baduga", "text": "Musieum Sri Baduga perenahna di jalan B.K.R 185 Tegallega sarta pahareup-hareup jeung Monum\u00e9n Bandung Lautan Api. Wangunan musieum ieu miboga suhunan nu panjang sarta potongan imah panggung nu diadumaniskeun jeung gaya arsit\u00e9ktur mod\u00e9rn. Ieu musieum dibagi dua; wilayah publik (\"public area\") nu ngawengku gedung pam\u00e9ran jeung auditorium sarta wilayah s\u00e9j\u00e9n anu teu kaasup publik (\"non public area),\" nu ngawengku ruang kantor \"Kapala Museum\", \"Sub Bagian Tata Usaha\", \"Kelompok Kerja Bimbingan dan Edukasi\", \"Kelompok Kerja Konservasi dan Preparasi\" sarta \"Kelompok Kerja Koleksi\" kaasup \"Gedung Penyimpanan Koleksi\". Ieu musieum miboga kol\u00e9ksi barang-barang seni budaya Jawa Barat nu aya patalina jeung biologi, etnografi, arkeologi, numismatik, filologi, dermatologi, seni murni jeung t\u00e9hnologi.\nArsit\u00e9ktur.\nWangunan musieum ieu saperti imah panggung, sarta ngabogaan suhunan manjang, anu ngagambarkeun imah has ti Jawa Barat. Wujud wangunan ieu dijieun saperti imah adat tradisional Sunda anu ngaranna Julang Ngapak sangkan kat\u00e9mbong Kasundaanana. Musieum ieu diwangun dina tanah anu legana 8415,5 m\u00e9ter pasagi.\nSajarahna.\nMimiti diwangun taun 1974 ngamangpaatkeun wangunan urut kawadanaan Tegallega. Pangwangunan tahap kahiji anggeus dina taun 1980 tuluy diresmikeun tanggal 5 Juni ku \"Menteri Pendidikan dan Kebudayaan\", Dr. Daud Yusuf sarta m\u00e9r\u00e9 ngaran Musieum Negeri Propinsi Jawa Barat. Sapuluh taun ti mimiti diresmikeun atawa dina taun 1990, ngaran ieu musieum dirobah ku ngaran Musieum Sri Baduga. \u00c9ta ngaran aya dina Prasasti Batu tulis (Bogor), Sri Baduga boga kawasa dina Kerajaan Sunda Galuh ti taun 1482 nepi ka 1521. Teras ngaran ieu ditangtukeun dumasar kana Keputusan Menteri Pendidikan dan Kebudayaan Nomor 02223/0/1990 kaping 4 April taun 1990. Nginget kana kamekaran fungsi musieum minangka tempat pangrojong nu bisa nambahan \u00e9lmu pangaweruh sarta bisa dijadikeun sarana r\u00e9kr\u00e9asi, Propinsi Jawa Barat ngalaksanakeun r\u00e9novasi kana tata pam\u00e9ran tetap ti mimiti taun 1989 nepi ka taun 1992, kaasup kana dilegaanana rohangan pam\u00e9ran di undak nu ka-3.\nDina mimiti taun 2018, aya parobahan struktur organisasi Dinas Pariwisata dan Kebudayaan Da\u00e9rah Jawa Barat. Ku sabab \u00e9ta, Musieum Sri Baduga janten bag\u00e9an ti UPTD (Unit Pelaksana T\u00e9knis Da\u00e9rah) Pengelolaan Kedudayaan Da\u00e9rah Jawa Barat, hususna dina bag\u00e9an Cagar Budaya dan Permuseuman.\nKol\u00e9ksi Musieum Sri Baduga.\nMusieum ieu miboga barang-baranf anu patali jeung sajarah Jawa Barat. Ieu musieum miboga kurang leuwih 5.637 kol\u00e9ksi; kol\u00e9ksi nu panglobana tina \u00e9lmu \u00c9tnografi nu aya patalina jeung budaya da\u00e9rah. Kol\u00e9ksi-kol\u00e9ksi nu aya di ieu musieum teu saukur aslina (r\u00e9alia) wungkul tapi og\u00e9 aya nu mangrupa r\u00e9plika miniatur, foto, jeung maket. Papasingan kol\u00e9ksi di Musieum Sri Baduga nya\u00e9ta:\nSalian ti \u00e9ta, aya sababaraha kol\u00e9ksi Musieum Sri Baduga mangrupa sumbangan ti masarakat. Contona, kulawarga H. Aang Kunaefi, urut Gubernur Jawa Barat (1975-1980, 1980-1985) anu nyumbang 22 benda pusaka. Teras aya deui kulawarga Hendra Nicolas, urut Komandan Brigade Laskar Merah Putih anu nyumbang fosil sato purba anu umurna 200 r\u00e9bu taun.\nRohangan kol\u00e9ksi.\nTempat kol\u00e9ksi di ieu musieum dibagi jadi tilu undak.\nUndak kahiji.\nundak kahiji mangrupa tempat kamekaran awal sajarah alam jeung budaya Jawa Barat. Di ieu tempat aya barang-barang titinggal masa Prasejarah nepi ka jaman Hindu-Buddha. Conto kol\u00e9ksina nya\u00e9ta kar\u00e9ta kuda anu tempat diukna rada unik, wujudna sapertos sato dina mitologi anu ngaranna Lembuswana. Lembuswana nya\u00e9ta sato anu sok ditumpak ku Bathara Guru anu sok mak\u00e9 mahkota, sirahna sapertos maung, boga belalai sapertos gajah, kulitna aya sisik sapertos ikan jeung dina opat kakina aya taji sapertos suku hayam. Salian ti \u00e9ta, aya og\u00e9 kol\u00e9ksi dina zaman prasajarah sapertos arca karuhun, fosil jalma prasajarah sapertos \"Homo erectus\" jeung \"Homo sapiens,\" cekungan danau di Jawa Barat zaman heubeul jeung sababaraha benda anu boga nilai r\u00e9lijius. \nDina undak kahiji, aya og\u00e9 r\u00e9plika batu tulis titinggal Kerajaan Pajajaran jeung prasasti-prasasti anu san\u00e9sna, replika kar\u00e9ta kencana paksi nagaliman di Keraton Kanoman Cirebon. Kar\u00e9ta ieu ngagambarkeun sato garuda, naga, gajah anu nyimbolkeun budaya Jawa, Tionghoa jeung Arab anu janten unsur budaya masarakat Cirebon. Salian ti \u00e9ta, aya relief interaktif ngeunaan sajarah situ di Bandung purba. Situ ieu baheulana salega 75 km persegi anu manjang di Bandung Raya, kaasup Kota Bandung, Kota Cimahi Kabupaten Bandung jeung Bandung Barat. Aya og\u00e9 r\u00e9plika Goa Pawon anu janten imah pikeun manusa heubeul (purba) di cekungan Bandung kirang leuwih 9.500 taun ka tukang. \nUndak kadua.\nUndak kadua mangrupa tempat pam\u00e9ran budaya tradisional mangrupa pola kahirupan masarakat, pacabakanana, cara dagang, transportasi, sajarah perjuangan bangsa, lambang-lambang kabupat\u00e9n jeung kota sa-Jawa Barat jeung pangaruh Islam tur Eropa. Conto kol\u00e9ksina nya\u00e9ta logo ti unggal kota di Jawa Barat, aya og\u00e9 parabotan sapertos korsi, m\u00e9ja, lomari zaman heubeul.\nDina undak kadua, aya og\u00e9 naskah kuno anu diserat ku huruf Sunda kuno, Jawa kuno, jeung huruf Palawa. Lolobana, \u00e9ta naskah dipangaruhi ku kabudayaan Hindu. \u00c9ta naskah diserat dina daun lontar, kertas \u00c9ropa, logam jeung kayu. Aya og\u00e9 pakakas sapertos pakakas tani, pakakas dapur, duit jeung alat tuker anu san\u00e9s ti zaman prasajarah nepi ka zaman kolonial. \nUndak katilu.\nUndak katilu mangrupa tempat kol\u00e9ksi \u00e9tnografi (rupa-rupa wangun jeung fungsi kasenian sarta keramik asing). Di undak katilu, pangunjung tiasa ningali benda-benda sapertos baju pangant\u00e9n adat Sunda, parabotan.\nDina undak katilu, aya og\u00e9 kol\u00e9ksi ti masarakat Sumedang nya\u00e9ta kecapi anu warnana emas jeung dijieun ti kayu jati, kecapina disebat Kecapi Naga Maung ku sabab aya hiasan sirah maung jeung naga, jeung aya deui gamelan jeung wayang gol\u00e9k. Salian ti \u00e9ta, aya og\u00e9 lukisan karya Baskara anu n\u00e9mbongkeun waktos Raja Siliwangi moksa di leuweung, aya deui lukisan anu dijieun ku pelukis Barli anu ngalukis tarian Sisingaan. Teras aya deui mangkok nu geus rusak titinggal Dinasti Ming anu kapanggih dina kapal anu karam di Karawang. "}
{"id": "33981", "revid": "545913", "url": "https://su.wikipedia.org/wiki?curid=33981", "title": "Kangkalung", "text": "Kangkalung t\u00e9h lemesna tina kongkorong nya\u00e9ta ngaran perhiasan anu digantungkeun atawa dibeulitkeun kana beuheung. Kongkorong aya anu dijieunna tina rant\u00e9 emas, p\u00e9rak, marjan, mutiara, jeung r\u00e9a-r\u00e9a deui.\nMilihan kangkalung.\nKangkalung kaasup kana salah sahiji panglengkep tina pak\u00e9an. Umumna dipak\u00e9 sangkan \"penampilan\" leuwih ngirut. Aya sababaraha tips dina milih kangkalung anu bener, nya\u00e9ta: "}
{"id": "33982", "revid": "25926", "url": "https://su.wikipedia.org/wiki?curid=33982", "title": "Musieum Prabu Geusan Ulun", "text": "Musieum Prabu Geusan Ulun salah sahiji musieum nu aya di Kabupat\u00e9n Sumedang perenahna aya di Kompleks Pendopo kalawan koordinat 6\u00b0 51' 7\" S, 107\u00b0 55' 13\" E. Di ieu kompl\u00e9ks aya sababaraha gedong saperti Gedong Srimanganti (1706), Gedong Bumi Kal\u00e9r (1850), jeung Gedong Gendeng (1850). Salian ti \u00e9ta, aya og\u00e9 gedong nu kawilang anyar Gedong Gamelan (1973), Gedong Pusaka (1990), jeung Gedong Kareta Naga Paksi (1996).\nSawatara kol\u00e9ksi nu aya di ieu musieum nya\u00e9ta Meriam Kalantaka, titinggal Kompeni taun 1656, Gamelan Panglipur titinggal Pangeran Rangga Ged\u00e9 (1625 \u2013 1633), Gamelan Pangasih titinggal Pangeran Korn\u00e9l (1791 \u2013 1828), jeung Gamelan Sari Arum titinggal Pangeran Sugih (1836 \u2013 1882). Salian ti \u00e9ta aya og\u00e9 kol\u00e9ksi lianna kayaning ranjang Pangeran Kornel jeung pak\u00e9an dines bupati mangsa harita.\nSajarah Musieum Prabu Geusan Ulun.\nTanggal 22 S\u00e9pt\u00e9mber 1912 Pang\u00e9ran Aria Soeria Atmadja, Bupati Sumedang (1882 \u2013 1919) nalika \u00e9ta nyieun hiji surat wasiat wakaf. Anjeunna ngawakafkeun barang-barang pribadina sarta barang-barang lianna boh barang pusaka boh barang kaprabuan lianna.\nTumenggung R.Moh Singer nu diistr\u00e9nan ku pamar\u00e9ntah Hindia Walanda jadi Bupati Sumedang taun 1948/1949, ningali \u00e9ta barang-barang wakaf geus bacacaran teu dina tempatna. Lantaran kitu, anjeunna masrahkeun urusan \u00e9ta barang wakaf ka ahli waris Pangeran Aria Soeria Atmadja.\nTaun 1950 para ahli waris Pangeran Aria Soeria Atmadja sanggeus narima \u00e9ta barang-barang wakaf tuluy nyieun Yayasan Pangeran Aria Soeria Atmdja (Yayasan P.A.S.A akte notaris Mr Soedja no.59 tanggal 28 Agustus 1950). Sangkan leuwih had\u00e9 tur tartib dina ngariksa ieu barang dumasar kaputusan Pengadilan Negeri Sumedang tanggal 26 Maret 1953 N0 29/1953 nyieun Yayasan Pangeran Sumedang (YPS) kalawan akteu notaris Mr Tan Eng Kiam no 98 tanggal 21 April 1955.\nSanggeus barang-barang pusaka kumpul kab\u00e9h, tuluy diteundeun di Gedong Gendeng. Lantaran Gendeng dianggap tempat diteundeunna barang-barang pusaka utama, mangka Gendeng dianggap minangka \u201cRumah Pusaka\u201d. Sangkan bisa ngariksa \u00e9ta barang-barang pusaka, YPS ngararancang piekun nyieun hiji musieum. Tanggal 11 Nop\u00e9mber 1973 Gedong Waditra atawa Gedong Gamelan diresmikeun minangka wangunan musieum sarta dingaranan Museum Wargi-Yayasan Pangeran Sumedang (YPS). Mimitina mah ieu musieum t\u00e9h ngan dibuka pikeun turunan Pang\u00e9ran Sumedang wungkul.\nTanggal 7 Maret-13 Maret 1974 di Sumedang diayakeun \"Seminar Sejarah Jawa Barat\" nu diluuhan ku para ahli sajarah sa-Jawa Barat. Dina \u00e9ta seminar para Sesepuh YPS jeung Sesepuh Wargi Sumedang ngajukeun sangkan \u00e9ta musieum dingaranan. Lantaran hal \u00e9ta, ahirna kasapukan forum di \u00e9ta seminar m\u00e9r\u00e9 ngaran \u00e9ta musieum kalawan Musieum Prabu pikeun Ulun, ngaran salah sahiji raja munggaran tur pamungkas Karajaan Sumedanglarang. Tanggal 13 Maret 1974 Musieum YPS dib\u00e9r\u00e9 ngaran Musieum \u201cPrabu Geusan Ulun Yayasan Pangeran Sumedang\".\nKol\u00e9ksi Musieum Prabu Geusan Ulun.\nKol\u00e9ksi dumasar kana jinis klasifikasina di antarana wa\u00e9:"}
{"id": "33983", "revid": "5265", "url": "https://su.wikipedia.org/wiki?curid=33983", "title": "Matahari", "text": ""}
{"id": "33985", "revid": "25926", "url": "https://su.wikipedia.org/wiki?curid=33985", "title": "Curug Orok", "text": "Curug Orok nya\u00e9ta salah sahiji obj\u00e9k pelesir alam mangrupa curug nu perenahna di d\u00e9sa Cikandang, kacamatan Cikajang, Kabupat\u00e9n Garut, Provinsi Jawa Barat.\nAsal muasal.\nIeu curug dingaranan Curug Orok ku sabab dina taun 1968 aya aw\u00e9w\u00e9 anu miceun orok ti puncak \u00e9ta curug. Ku saba \u00e9ta katelah curug orok anu ceuk sakaol mah orok \u00e9ta t\u00e9h lalaki anu nepi ka ayeuna nyicingan \u00e9ta curug. Cenah mah lamun bobogohan di dinya bakal pepegatan.\nGambaran.\nKaayaan g\u00e9ografis.\nDitilik tina wangun curugna, di curug orok t\u00e9h aya 2 curug anu ngalambangkeun indung jeung anak ku sabab aya curug anu pangluhurna jeung aya og\u00e9 curug-curug anu leutik anu ngalambangkeun orokna curug. Luhurna Curug Orok t\u00e9h 45 m\u00e9ter. Sedengkeun luhurna di saluhureun pabeungeutan laut nya\u00e9ta 250 mdpl kalayan konfigurasi umum lahanna punclut ku sabab perenahna di handapeun gunung Papandayan. Jenis material taneuhna nya\u00e9ta mangrupa taneuh porang jeung batu.\nWates administrasi ODTW ieu nya\u00e9ta :\nNgokolakeun.\n21 April 1996 ieu curug t\u00e9h ditetepkeun jadi Obj\u00e9k jeung Daya Tarik Wisata (ODTW). Curug Orok dikokolakeun ku PT. Perkebunan Nusantara jeung dipimilik ku PT. Perkebunan Papandayan. Curug Orok mukana ti jam 09.00-16.30.\nJarak ti curug Orok ka kota kacamatan Cikajang nya\u00e9ta 5 Km, sedengkeun ti Kabupat\u00e9n Garut 31 Km. Sam\u00e9m\u00e9h ka curug anu jadi pangjugjugan urang bakal ngaliwatan t\u00e9kt\u00e9kan anu panjangna 100 m\u00e9ter. Pikeun nepi ka curug orok t\u00e9h bisa na\u00e9k motor atawa mobil anu lilana kira-kira 1,5 jam."}
{"id": "33986", "revid": "211", "url": "https://su.wikipedia.org/wiki?curid=33986", "title": "Payung", "text": "Payung nya\u00e9ta bahan plastik, anu disebut kanopi, anu n\u00e9mp\u00e9l dina karangka beusi.\nPayung nya\u00e9ta parasut; panghalang panas po\u00e9 atawa hujan lamun urang keur di luar. pajeng;~dipak\u00e9na dibenerkeun heula gagangna dicekel, lamun enggeus dipak\u00e9 dilingkupkeun deui; aya~kertas, lawon hideung, sutra jsb.\nSajarah.\nDina mimiti 3500 taun ka tukang, ayana payung geus kapanggih di Tiongkok. Ngeunaan kapanggihna payung, aya loba leg\u00e9nda-leg\u00e9nda rahayat anu nyaritakeunana, hiji di antarana pang sumebar lega nya\u00e9ta carita \u201cLuban manggih Payung\u201d.\nLuban nya\u00e9ta Bapa Pertukangan di Tiongkok. Nurutkeun catetan \u201cKepingan Giok\u201d, payung kapanggih ku pamajikan Luban, anu pohara paduli sarta perhatian ka gaw\u00e9 salakina. Kacaritakan, saban po\u00e9 Luban dibawakeun kadaharan ku pamajikanana anu ngaranna Yun, di mana Yun mindeng kali kakeunaan hujan ged\u00e9 sabot \u00e9ta.\nJadi Luban nyieun paviliun di sapanjang jalan sangkan pamajikanana henteu kehujanan, tapi ngarasa cara \u00e9ta masih kurang praktis. Tuluy saterusna, dumasar inspirasi ti barudak anu ngagunakeun daun kembang teratai minangka panangtayungan ti hujan, man\u00e9hna nyiptakeun payung kahiji dijieun ti hiji rangka fl\u00e9ksibel anu ditutupan ku lawon atawa kertas anu dilapis ku lilin pikeun nyieunana tahan cai.\nDi Tiongkok, payung lain dipak\u00e9 minangka nu ngajaga ti panas sarta hujan, tapi og\u00e9 mibanda harti dina masarakat. Dina ahir Dinasti Wei, payung dipak\u00e9 dina upacara-upacara sarta tata cara pajabat luhur disebut \u201cPayung Luo\u201d.\nNumutkeun Tso Chun, Payung Luo nya\u00e9ta simbol ti kalungguhan sarta status pikeun para pajabat. Contona, para pajabat ti Dinasti Han dina kalungguhan henteu kitu luhur ngagunakeun payung boga warna H\u00e9jo sarta Kaisar Dinasti Song ngagunakeun payung boga warna kon\u00e9ng sarta beureum.\nAlatan \u00e9ta, payung anu dipak\u00e9 dina lalampahan insp\u00e9ksi kaisar atawa pajabat senior di jaman baheula nya\u00e9ta n\u00e9mbongkeun panangtayungan ka rahayat.\nPayung melambangkan kakayaan sarta cahara sarta mindeng dipak\u00e9 dina upacara \u2013 upacara kawinan di Tiongkok.\nPayung og\u00e9 mindeng dipak\u00e9 dina opera, lagu sarta tari, sarta seni akrobatik. Ngaronjatna pertukaran budaya kalayan nagara deungeun, ngabalukarkeun payung sacara bertahap menyebar ka luar nagari. Contona, Jepang geus ngirimkeun 19 utusanna ka Dinasti Tang pikeun diajar kabudayaan Tiongkok. Ku kituna, t\u00e9hnik pembuatan payung geus diwanohkeun di Jepang.\nDina pertengahan abad ka-18, pangusaha Inggris mawa payung ka nagarana sanggeus datang ti Tiongkok, anu ngabangkitkeun pangaruh badag di Inggris Raya. Nepi ka pertengahan abad ka-19 payung geus jadi hiji keharusan pikeun orang Inggris.\nToko payung kahiji di ditu ngaranna \"James Smith and Sons\" anu buka dina taun 1830 sarta nepi ka ayeuna masih ngajual payung, alamatna di 53 New Oxford Street, London."}
{"id": "33987", "revid": "6005", "url": "https://su.wikipedia.org/wiki?curid=33987", "title": "J\u00e9k\u00e9t", "text": ""}
{"id": "33988", "revid": "25926", "url": "https://su.wikipedia.org/wiki?curid=33988", "title": "Sintaksis", "text": "Sintaksis mangrupa tata basa anu ngabahas hubungan antar kecap dina tuturan. Sarua jeung morfologi, tapi morfologi ngait struktur gramatikal di jero kecap.\nUnsur Basa.\nUnsur basa anu kaasup di jero sintaksis nya\u00e9ta frase, klausa,jeung kalimah. Tuturan dina hal ieu ngait naon anu diomongkeun jelema dina wangun kalimah. Tuturan dina hal ieu ngait naon anu diomongkeun jelema dina wangun kalimah. Kalimah mangrupa hijian atawa deretan kecap-kecap anu mibanda intonasi nu tangtu minangka pemarkah sakab\u00e9hna sarta sacara ortografi biasana dipungkas tanda titik atawa tanda ahir s\u00e9j\u00e9n anu luyu.\nFrase.\nFrase nya\u00e9ta satuan gramatik anu diwangun ku dua kecap atawa leuwih anu henteu ngaleuwihan wates fungsi.\nContona: baris datang, kamari isuk-isuk, anu keur nulis.\nTina watesan di luhur bisa dicindekkeun y\u00e9n frase miboga dua sipat, nya\u00e9ta: \na. Frase mangrupa satuan gramatik anu diwangun ti dua kecap atawa leuwih. \nb. Frase mangrupa satuan anu henteu ngaleuwihan wates fungsi unsur klausa, maksudna frase \u00e9ta sok aya dina hiji fungsi unsur klausa nya\u00e9ta: S, P, O, atawa K. \nMacem-macem frase:\nA. Frase endosentrik\nFrase endosentrik nya\u00e9ta frase anu miboga distribusi anu sarua jeung unsurna. Frase endosentrik bisa dib\u00e9dakeun jadi tilu golongan nya\u00e9ta: \nContona: m\u00e9ja korsi, maju mundur, bapa ibu. \n(Diterangkan/D) sarta unsur penjelas (Ngajelaskeun/M). \nB. Frase eksosentris\nFrase eksosentris nya\u00e9ta hiji susunan anu mangrupa gabungan dua kecap (atawa leuwih) anu n\u00e9mbongkeun y\u00e9n kelas kecap ti perpaduan \u00e9ta henteu sarua jeung kelas kecap ti salah sahiji(atawa leuwih) unsur pembentukanna. \nKlausa.\nKlausa nya\u00e9ta satuan gramatik anu diwangun ku S\u2013P boh dibarengan ku O, PEL, sarta KET boh henteu. Kalayan ringkas, klausa ialah S P (O) (PEL) (KET). Tanda kurung nandakeun y\u00e9n anu perenahna dina kurung \u00e9ta boga sipat manasuka, hartina kaci aya, kaci og\u00e9 euweuh.\nPenggolongan klausa:\nKalimah.\nKalimah nya\u00e9ta hijian basa anu diwangun ti dua kecap atawa leuwih anu ngandung pikiran anu pepek sarta boga pola intonasi ahir. "}
{"id": "33989", "revid": "25926", "url": "https://su.wikipedia.org/wiki?curid=33989", "title": "Tutunjukan", "text": "Tutunjukan nya\u00e9ta kawih anu dikawihkeun bari nunjukkeun curuk nu diriungkeun. Tutunjukan ieu dikawihkeun bari diuk ngariung, biasana ma\u00e9n ieu tutunjukan t\u00e9h sok di t\u00e9ras imah bari ngadagoan hujan raat, atawa ngadagoan kadaharan anu keur dipasak ku indung salah saurang budak nu boga imah \u00e9ta.Barudak nu ngalakukeun ieu kawih t\u00e9h sakapeung mah sok bari ma\u00e9n teteguhan bari teu w\u00e9l\u00e9h suka bungah, malah barudak nu cicingna di palemburan mah sok milih tibatan nonton TV mending k\u00e9n\u00e9h ngawih bari ma\u00e9n ieu tutunjukan, b\u00e9da jeung barudak nu cicingna di kota kaulinanana og\u00e9 geus \"canggih\" nya\u00e9ta ma\u00e9n \"game\" dina komputer atawa ma\u00e9n PS (\"Play Station\"), b\u00e9da pisan katingalina antara budak nu cicingna di kota jeung budak nu cicingna di lembur, tapi teu saeutik jaman kiwari mah budak nu cicingna di lembur og\u00e9 sok aya nu ma\u00e9n game dina komputer, matak jarang barudak jaman ayeuna nu apal kana kawih kaulinan. Ieu di handap conto kawih kaulinan tutunjukan kieu rakitanana:\n&lt;poem&gt;\n\"Tutunjukan t\u00e9t\u00e9nj\u00e9kan, Si T\u00e9t\u00e9h anteur ka cai,\" \n\"Ah embung, sieun bugang dina muncang\" \n\"Kokoplak sayang kadanca\"\n\"Si paok katinggang picung,\" \n\"Cungcurung ka Cipicung\" \n\"D\u00e9l od\u00e9l papatong dosol\" \n\"Tinyohnyor\"\n&lt;/poem&gt;\nKawih lianna :\n&lt;poem&gt;\n\"Tutunjukan t\u00e9t\u00e9nj\u00e9kan, Si T\u00e9t\u00e9h anteur ka cai,\" \n\"Sieun bugang dina muncang\" \n\"Kokoplak sayang kadanca\"\n\"Kadanca katindih picung,\" \n\"Cungcurung kawin od\u00e9ng\" \n\"Od\u00e9ng panjang buntut.\"\n&lt;/poem&gt;"}
{"id": "33990", "revid": "25926", "url": "https://su.wikipedia.org/wiki?curid=33990", "title": "Dorokdok", "text": " \nDorokdok nya\u00e9ta kurupuk anu bahan dasrna tina kulit sapi jeung munding. Rasana anu gurih jeung rangu. Pusat produksi kurupuk kulit perenahna di TarogongGarut. Dorokdok t\u00e9h aya dua rupa nya\u00e9ta kurupuk kulit tina munding jeung tina kulit sapi. Dorokdok nya\u00e9ta opieun, bentukna leutik saperti batu koral atawa karang laut, aya og\u00e9 anu ged\u00e9 saged\u00e9 jemop indung suku. Ieu kadaharan t\u00e9h salain opieun bisa og\u00e9 jadi deungeun sangu, tapi leuwih kasohorna piekeun kurupuk dina baso atawa soto. Aah Hasannah, salah sahiji pengusaha kurupuk kulit Hikmah anu masih k\u00e9n\u00e9h mroduksi dorokdok kulit munding. Sanajan ayeuna mah munding t\u00e9h geus m\u00e9h langka alatan populasina anu nyaeueutikan. Ayana kulit-kulit munding t\u00e9h ti da\u00e9rah Kalimantan, Palembang, jeung Lombok. Dorokdok anu alus kualitasna nya\u00e9ta kulit munding anu jalu anu ngora k\u00e9n\u00e9h ku cara dikulub. Ku sabab lamun dibeuleum kulit munding anu kolot, ngora, jalu atawa bikang bisa dijadikeun bahan baku. Aya sababaraha kurupuk kulit jeung dorokdok khas Garut kalayan ukuran anu b\u00e9da-b\u00e9da saperti sababaraha jenis m\u00e9r\u00e9 k anu kasohor nya\u00e9ta Pada Sono, Pusaka, Pada Seneng, HWY, Hikmah, Iti Kurih. Dingaranan dorokdok ku sabab nalika di dahar \u00e9ta kurupuk t\u00e9h ngaluarkeun sora ngerekes dodorodokan ku lantaran rangu pisan.\nCara nyieun Dorokdok.\nPros\u00e9s nyieun \u00e9ta dorokdok t\u00e9h kawilang lila nya\u00e9ta 5 po\u00e9. Mimitina pilih kulit munding jalu anu masih ngora k\u00e9n\u00e9h. Tuluy kulit munding t\u00e9h dikereutan jadi 4-6 bagian pikeun ngagampangkeun tahap ngabersihkeunana. Sanggeus kulit munding dipotongan, tuluy dibeuleum sangkan leungit bulu-buluna. Tuluy dikeueuman salila dua po\u00e9 tuluy dikumbah deui nepi ka bersih. Supaya kulitna hipu, kulit t\u00e9h dikulub deui dina dreum anu ged\u00e9 salila 10 jam ku suluh nepi ka \u00e9ta kulit hipu. Nalika dikulub \u00e9ta t\u00e9h geus dicampur ku bumbu-bumbu. Bumbuna saperti bawang bodas, katuncar, asam jawa, uyah, gula beureum, jrrd. Kurupuk kulit Garut jeung dorokdok teu mak\u00e9 bahan panagw\u00e9t jeung dijieuna kalawan higienis. Saterusna kulit munding anu warnana kon\u00e9ng h\u00e9rang dituuskeun terus di potongan panjang-panjang. Tuluy dipo\u00e9 nepi ka garing. Lamun cuacana keur alus 3 po\u00e9 og\u00e9 geus garing, tapi lamun cuacana keur gor\u00e9ng bisa nepi ka 5 po\u00e9. Salah sahiji ciri kulit geus garing t\u00e9h nya\u00e9ta kulitna jadi teuas. Rasa dorokdok t\u00e9h aya dua rasa nya\u00e9ta original jeung lada. Anu lada biasana ditambahan ku gila beureum jeung cab\u00e9. \nSedengkeun lamu dorokdok sapi anu dipilih nya\u00e9ta sapi jalu supaya dorokdok t\u00e9h beukah. Kulit sapi anu dipak\u00e9 nya\u00e9ta bagian jerona anu warna bodas. Sapi anu kualitasna alus nya\u00e9ta sapi ti da\u00e9rah Kalimantan, Sumatera, Madura jeung Sulawesi. Kulit sapi anu geus dis\u00e9s\u00e9t tina kulitna, tuluy dikumbah nepi ka bersih. Tuluy dikeueuman anu mak\u00e9 bumbu \u00e9ta t\u00e9h salila sapo\u00e9 sapeuting. Sanggeus kitu dipo\u00e9 mak\u00e9 bumbu deui, posisi kulitna ditarik nepi ka. Biasana lamun cuaca alus ngan 4 po\u00e9 dipo\u00e9na t\u00e9h. Lamun cuasca gor\u00e9ng ulah waka dipo\u00e9 ku sabab lamun ngan digaringkeun wungkul bakal mangaruhan kana rasa dorokdok jadi pait. \nNgagor\u00e9ng dorokdok t\u00e9h dua kali ngagor\u00e9ng. Ngagor\u00e9ng ka hiji kulit ngan saukur dikeueum dina minyak kalapa anu seuneuna leutik. Sanggeus kulit jadi beukah seuneu t\u00e9h mimiti diged\u00e9an sangkan \u00e9ta dorokdok jadi t\u00e9r\u00e9h beukahna. Sanggeus kitu jait, dorokdok munding bakal ngaleutikan. Tuluy ngagor\u00e9ng anu kaduana ilahar ngagor\u00e9ng kurupuk biasa sangkan \u00e9ta kurupuk t\u00e9h anger beukah. Lamun dorokdok sapi sanggeus diasupkeun kana minyak kalapa anu teu pati panas t\u00e9h dikeueum tuluy bakal robah jadi p\u00e9ot kacoklatan jeung saeutik beukah. Sanggeus kitu jait tuluy tuuskeun tuluy po\u00e9 deui. Sanggeus dipo\u00e9 digor\u00e9ng deui nepi ka beukah jeung hasilna bakal leuwih bodas dibandingkeun dorokdok munding."}
{"id": "33991", "revid": "6005", "url": "https://su.wikipedia.org/wiki?curid=33991", "title": "Leptop", "text": ""}
{"id": "33992", "revid": "25926", "url": "https://su.wikipedia.org/wiki?curid=33992", "title": "Badminton", "text": "Badminton nya\u00e9ta cabang olahraga kaulinan nu dima\u00e9nkeun mak\u00e9 r\u00e9k\u00e9t jeung kok nu ditepak sarta \u00e9ta kok kudu ngaliwatan n\u00e9t nu geus aya di tengah lapang.\nSajarah Badminton.\nBadminton asalna mah tina kaulinan Tionghoa nya\u00e9ta \"Jianzi\" nu mak\u00e9 kok tanpa r\u00e9k\u00e9t. Sanggeus kitu di Inggris nalika jaman pertengahan aya kaulinan nu disebut \"Battledores\" jeung \"Shuttlecocks\". Biasana mah barudak ngagunakeun tongkat (Battledores) sarta nyieun strat\u00e9gi sangkan kok henteu antel kanu taneuh. Hal ieu jadi kalangenan anyar dina taun 1854 nalika majalah \"Punch\" nyieun kartun nu t\u00e9mana Battledores. \nMasarakat Inggris mawa ieu kaulinan ka Jepang, China, jeung Siam (kiwari Thailand) nalika man\u00e9hna masih ngajajah Asia.\nOlahraga badminton diciptakeun ku petugas Tentara Britania di Pune, India dina abad ka-19. Man\u00e9hna nambahkeun n\u00e9t dina \u00e9ta olahraga. Lantaran kota Pune kasohor minangka Poona, \u00e9ta kaulinan t\u00e9h dib\u00e9r\u00e9 ngaran \"Poona\" mangsa harita.\nSanggeus kitu, para tentara mawa deui \u00e9ta kaulinan ka Inggris dina taun 1850-an, sarta dingaranan badminton lantaran \u00e9ta olahraga dipintonkeun di Gedung Badminton (Badminton House) di Gloucestershire Inggris. Kiwari Gloucestershire jadi puseurna International Badminton Federation (IBF).\nInternational Badminton Federation (IBF).\nInternational Badminton Federation (IBF) lahir taun 1934 nu diluuhan ku 9 nagara anggota nya\u00e9ta Canada, Denmark, Inggris, Prancis, Irlandia, Belanda, New Zealand, Scotlandia jeung Wales.\nTurnam\u00e9n munggaran IBF nu kasohor nya\u00e9ta Thomas Cup (World men's t\u00e9am championships) taun 1948. ti saprak harita turnam\u00e9n mekar pikeun tim putri kayaning Uber Cup, Sudirman Cup, World Junior jeung World Grand Prix Finals.\nKiwari loba turnam\u00e9n badminton nu diayakeun di masing-masing nagara saperti: Indonesia Open, Malaysia Open, Singapore Open, All England, Japan Open, Swiss Open, Korea Open, Denmark Open, China Open jeung r\u00e9a-r\u00e9a deui."}
{"id": "33993", "revid": "25926", "url": "https://su.wikipedia.org/wiki?curid=33993", "title": "Onta", "text": "Onta nya\u00e9ta sato nu kukuna beulah, beuheungna panjang sarta na tonggongna miboga punduk (aya nu pundukna hiji, og\u00e9 nu pundukna dua). Biasana ieu sato sok dipak\u00e9 ngangkut. Hirupna di wilayah gurun kayaning Arab, Afrika Utara, Asia Tengah, jeung sajabana. Kaasup kana genus Camelus (nu pundukna hiji-\"Camelus dromedarius\"; nu pundukna dua-\"Camelus bactrianus\"). Umur rata-ratana nya\u00e9ta 30 taun nepi ka 50 taun.\nKaonjoyan Onta.\nLoba kaonjoyan onta dibandingkeun jeung sato lianna, di antarana, kahiji bisa ngamangpaatkeun cai kalawan \u00e9fisien. Dina waktu 10 menit, onta bisa nginum cai nepi ka 130 l\u00e9ter, jumlah nu kurang leuwih ampir sarua jeung sapertilu beurat awakna. Ku lantaran kitu, onta bisa nahan haus nu kacida lilana. Kadua, bisa ngamangpaatkeun hasil metabolisme. Onta bisa ngamaksimalkeun cai nu digunakeun sarta zat-zat kadaharan lianna ku cara nyalurkeun ur\u00e9a kana liver. Struktur getih jeung s\u00e9l onta kacida unikna nepi ka ieu sato bisa hirup dina waktu nu lila sanajan euweuh cai. Onta miboga enzim albumin nu ngabalukarkeun onta bisa nahan haus. Jumlah ieu \u00e9nzim dina onta leuwih loba dibandingkeun jeung mahluk hirup lianna. Katilu, onta miboga punduk (tonggong nu nonjol vertikal ka luhur). Saperlima beurat onta nya\u00e9ta lemak nu aya dina \u00e9ta punduk.\nSanajan onta nu miboga punuk bisa m\u00e9akkeun kadaharan 30\u201350\u00a0kg, onta bisa kuat hirup sabulan sanajan dahar 2\u00a0kg jukut sapo\u00e9na. Kaopat, onta miboga biwir nu kacida kuatna sarta mirip kar\u00e9t nu ngabalukarkeun bisa ngadahar kadaharan nu aya cucukan. Kalima, onta miboga beuteung kalawan opat bilik sarta \"sistem pencernaan\" nu kuat. Kagenep, panon onta miboga bulu panon nu disusun jadi dua lapisan. Ieu lapisan nepi ka bisa ngajaga panon onta tina keusik nu asup lantaran miboga \"sistem pengaitan\", nalika aya dina kondisi nu bahaya sacara otomatis ieu bulu panon nutupan panon. Katujuh, miboga bulu kandel nu nutupan awak sarta bisa ngajaga kulit onta tina panonpo\u00e9. Sabalikna, nalika hawa tiris, ieu bulu bisa ngajaga awak onta sangkan tetep haneut. Kadalapan, dampal cokor onta miboga ukuran nu leuwih ged\u00e9 dibandingkeun ukuran jeung panjang sukuna. Kasalapan, irung jeung ceulina ditutupan ku bulu nu panjang sangkan b\u00e9bas tina kekebul jeung keusik. Onta bisa nutupan liang irungna nepi ka keusik teu bisa asup."}
{"id": "33994", "revid": "25926", "url": "https://su.wikipedia.org/wiki?curid=33994", "title": "Piano", "text": "Piano, salasahiji alat musik mod\u00e9rn. Asal kecapna tina basa Italia nya\u00e9ta \"pianoforte\". Nu ma\u00e9n piano disebut pianis. Dina mimiti ngajieunna, piano dimekarkeun tina waditra kacapi. B\u00e9dana t\u00e9h ari kacapi mah ma\u00e9nkeunana dipetik sedengkeun piano ku cara neken tuts-tutsna. Sacara umum piano kaasup kana kelompok musik instrumental. Sora piano asalna tina geteran papan sora, nepi ka sora nu dihasilkeun bisa diatur ged\u00e9 leutikna.\nSajarah Piano.\nPiano lahir tina kahayang ngahijikeun ka\u00e9ndahan nada \"clavichord\" jeung kakuatan \"harpsichord\". Kahayang \u00e9ta ngabalukarkeun Marius nu asalna ti Paris (1716), Schroter ti Saxony (1717), jeung Christofori (1720) ti Padua Italia pikeun nyieun piano. Hasil nu lengkep sarta sampurna dijieun ku Bartolom\u00e9o Christofori hasil tina piano harpsichord jeung \"spinet\" (harpsichord leutik) di Istana Florentine-istana Ferdinand de\u2019Medici. Ayeuna, \u00e9ta piano munggaran t\u00e9h diteundeun di Metropolitan Museum of Art di New York. \nPertengahan abad ka XVII, piano dijieun dina sababaraha wangun. Mimitina mah aya nu dijieun mirip d\u00e9sain harpsichord kalawan senar nu luhur. Piano jadi leuwih pend\u00e9k sanggeus John Isaac Newton ngamodifikasi tempatna nepi ka sajajar jeung t\u00e9hel. \nDina ahir periode 1790 piano era Mozart ngalaman parobahan di mana instrumen mod\u00e9rn katingali leuwih unggul. Dina r\u00e9volusina, piano loba meunangkeun dukungan ti para komposer jeung pianis-pianis nu kasohor. Lantaran kitu, dina cara nyieunna og\u00e9 mak\u00e9 t\u00e9hnologi canggih. Dina sawatara waktu, gaya sora piano nambahan tina 5 oktaf jadi 7 1/3 (atawa leuwih) oktaf, nu n\u00e9mbongkeun piano beuki mod\u00e9ren. Majuna ieu t\u00e9hnologi piano alatan dukungan perusahaan di Inggris, Broadwood. Perusahaan Broadwood ngirim pianona ka Hadyn jeung Beethoven. Taun 1820 ieu piano ahirna disampurnakeun jadi tujuh oktaf. Tuluy kaluar tuntutan instrument musik nu leuwih hampang sarta murah. Alatan hal \u00e9ta, dijieun wa\u00e9 piano pasagi. Nepi ka taun 1860-an piano pasagi loba dipak\u00e9. \nRangka senar piano nu munggaran mah mak\u00e9 rangka kai tur ngan ukur bisa nahan tegangan nu hampang tina senarna. Balukarna nalika abad ka XIX diwangun gedong-gedong konser nu ukuranana ged\u00e9, \u00e9ta sora piano kurang cocog. Alatan hal \u00e9ta, piano nu mak\u00e9 rangka wesi mimiti dijieun. Taun 1800 Joseph Smith ti Inggris nyieun piano mak\u00e9 rangka logam. Piano hasil inovasi bisa nahan tegangan senar leuwih kuat nepi ka sora nu dihasilkeun og\u00e9 leuwih ged\u00e9. Taun 1882, Erard sadudulur mat\u00e9nkeun \"double escapement action\" nu aya patalina jeung cara kerja piano. Notasi piano asalna mah miboga 62 tuts jeung lima oktaf sarta dilengkepan ku pedal. \u00c9ta pedal dipak\u00e9na mak\u00e9 tuur. Tapi pedal nu mak\u00e9 suku nu diwanohkeun ku Inggris leuwih popiuler nepi ka kiwari. \nSajumlahing kamekaran aya dina abad ka XIX jeung XX. Tegangan senar nu mimitina ditetepkeun 16 ton dina taun 1862, nambahan jadi 30 ton dina piano mod\u00e9ren. Taun 1930-an aya piano \u00e9l\u00e9ktronik (piano listrik). Dadasarna tina t\u00e9hnologi \u00e9l\u00e9ktroakustik atawam\u00e9todeudigital. Nada sorana kad\u00e9ng\u00e9 ngaliwatan \"amplifier\" jeung \"loudspeaker\"."}
{"id": "33995", "revid": "25926", "url": "https://su.wikipedia.org/wiki?curid=33995", "title": "Petasan", "text": "Petasan (dipikawanoh minangka mercon) nya\u00e9ta bubuk nu dibungkus ku kertas ti jerona mak\u00e9 sumbu nongtot kaluar, dipak\u00e9 pikeun meriahkeun sagala rupa kajadian, kawas perayaan taun anyar, perkawinan, sarta sajabana. Barang ieu berdaya ledak pend\u00e9k atawa low explosive. Bubuk anu dipak\u00e9 minangka eusi petasan mangrupa bahan peledak kimia anu nyieunana bisa ngajelegur dina kaayaan nu tangtu.\nSajarah Petasan.\nPetasan dimimitian ti Cina. Kira-kira abad ke-9, saurang juru masak sacara teu ngahaja campurkeun tilu bahan bubuk hideung (black powder) nya\u00e9ta uyah peter atawa kalium nitrat, walirang (sulfur), sarta arang ti kai (charcoal) anu asalna ti pawonna. T\u00e9t\u00e9la campuran katilu bahan \u00e9ta gampang kabeuleum.\nLamun katilu bahan kasebut diasupkeun kana sapotong awi anu aya sumbuan anu tuluy dibeuleum sarta baris bitu sarta ngaluarkeun sora ledakan teuas anu dipercaya ngusir roh jahat. Dina perkembanganna, petasan jenis ieu dipercaya dipak\u00e9 og\u00e9 dina perayaan pernikahan, kameunang perang, kajadian samagaha bulan, sarta upacara-upacara kaagamaan.\nDi Indon\u00e9sia sorangan talari petasan \u00e9ta dibawa sorangan ku urang Tionghoa. Saurang pengamat sajarah Betawi, Alwi Shahab ngayakinan y\u00e9n talari pernikahan urang Betawi anu ngagunakeun petasan pikeun memeriahkan kaayaan kalayan nurutan urang Tionghoa anu cicing disabudeureun maran\u00e9hanana.\nBahan Peledak Kimia.\nPetasan nya\u00e9ta salah sahiji bahan peledak kimia nu miboga daya ledak pend\u00e9k atawa mindeng disebut bom low explosive. Petasan geus aya saprak jaman kekaisaran Cina nepi ka ayeuna. Sam\u00e9m\u00e9h urang mikawanoh leuwih la\u00e9r ngeunaan petasan, kuring baris ng\u00e9c\u00e9skeun leuwih tiheula ngeunaan naon \u00e9ta bahan peledak kima. Bahan peledak kimia nya\u00e9ta hiji rakitan anu diwangun luhur bahan-bahan ngawangun mundel atawa \u00e9nc\u00e9r atawa campuran duanana anu lamun kakeunaan aksi, contona benturan,panas, sarta g\u00e9s\u00e9kan bisa ngabalukarkeun r\u00e9aksi kalayan kecepatan luhur dibiruyungan bentukna gas-gas sarta ngabalukarkeun \u00e9f\u00e9k panas sarta tekanan anu pohara luhur. Bahan peledak kimia dib\u00e9dakeun jadi dua macem, nya\u00e9ta low explosive (daya ledak pend\u00e9k)sarta high explosive (daya ledak luhur).\nBahan peledak low explosive nya\u00e9ta bahan peledak daya ledak pend\u00e9k anu miboga kecepatan detonasi (velocity of detonation) antara 400 sarta 800 m\u00e9ter p\u00e9r sekond Samentara bahan peledak high explosive miboga kecepatan detonasi antara 1.000 sarta 8.500 m\u00e9ter p\u00e9r sekond Bahan peledak low explosive ieu mindeng disebut propelan (pendorong) anu loba dipak\u00e9 minangka dina p\u00e9lor sarta roket.\nDi antara bahan peledak low explosive anu dipikawanoh nya\u00e9ta mesiu (black powder atawa gun powder) sarta smokeless powder. Pikeun sabagian masarakat Indon\u00e9sia, mesiu kasebut loba dipak\u00e9 minangka nu nyieun petasan, kaasup petasan banting sarta bom lauk. Bubuk mesiu nya\u00e9ta jenis bahan peledak pangkolotna anu kapanggih ku bangsa China dina abad ke-9. Sajaba minangka bahan nu nyieun petasan sarta kembang seuneu, mesiu ayeuna loba dipak\u00e9 minangka propelan p\u00e9lor sarta roket, roket sinyal, petasan, sumbu ledak, sarta sumbu ledak tunggu.\nKomposisi.\nSawatara komposisi pembuatan black powder anu dipikawanoh, antara s\u00e9j\u00e9n:\nPetasan di Indonesia.\nDi Indon\u00e9sia, petasan geus jadi hiji hal anu dawam dipak\u00e9 pikeun lebaran sarta waktu bulan Ramadan. Lolobana loba budak sageus sahur lainna reureuh, kalahka ulin petasan sarta kembang seuneu. Maran\u00e9hanana kalayan sakahayang ngalungkeun petasan \u2013 petasan anu maran\u00e9hanana bawa ka baturna atawa mobil anu keur liwat, henteu mikiran balukarna.\nPetasan sarta sabangsana memang barang gelap, hartina barang larangan. Saprak jaman Walanda geus aya aturanana dina Lembaran Nagara (LN) taun 1940 Nomer 41 ngeunaan Palaksanaan Undang-undang Kembang Seuneu 1939, di mana di antara s\u00e9j\u00e9n ayana anceman pidana kurungan tilu bulan sarta denda Rp 7.500 lamun ngar\u00e9mpak katangtuan \"nyieun, ngajual, nunda, ngunjalan kembang seuneu sarta petasan anu henteu luyu standar nyieunna\".\nMeureun alatan aturan kasebut geus kuno sarta teuing \"antik\u201d, mangka pamar\u00e9ntah geus ngaluarkeun sagala rupa aturan, di antarana UU Darurat 1951 yanag ancemanana bisa ngahontal 18 taunpanjara."}
{"id": "33996", "revid": "25056", "url": "https://su.wikipedia.org/wiki?curid=33996", "title": "Rossa", "text": "Rossa mibanda ngaran lengkep Sri Rossa Rosalina Handiyani, lahir di Sumedang, Jawa Kulon, 9 Oktober 1978. Penyanyi anu ngahontal gelar sarjana ti jurusan FISIP Universitas Indon\u00e9sia dina P\u00e9bruari 2002 ieu mangrupa penyanyi aliranna pop anu kungsi jadi pamajikan Yoyo, salah saurang anggota grup Band Padi, sarta meunang budak nu dingaranan Rizky Wiati Ramadan. \nKarir.\nSaprak umur 10 taun, Rossa geus dir\u00e9r\u00e9t ku produser r\u00e9kaman. Sanggeus \u00e9ta ngaluarkeun albeum barudak, nu judulna \"Untuk Sahabatku\" (1988). Eusina lagu barudak anu musikna dipigaw\u00e9 Franky Sahilatua, James F Sundah, Uce F Tekol, Areng Widodo sarta Alex Lia. Bakat nembangna mangrupa turunan ti indungna, Eni Kusmiani, nu keur ngorana aktif dina kagiatan tembang Cianjuran. Karir Rossa, nu ceunah keur leutikna resep kana ma\u00e9n kal\u00e9ci sarta langlayangan ieu bisa kaitung gancang. Sabot masih k\u00e9n\u00e9h sakola di SMUN 1 Sumedang, Rossa balik deui ngaluarkeun album laris, \"Nada-Nada Cinta\" (1996). Albeum Rossa anu dijual ieu, bisa disebut suks\u00e9s, nepi ka 200 rebu gebing. Tangtuna, harita Rossa t\u00e9h jadi dipikaresep babaturanna, man\u00e9hna minton di TV, sarta laguna jadi karesep di pantaran rumaja.\nSanggeus namatkeun SMU, Rossa menang kasempetan kuliah di FIKOM Universitas Indon\u00e9sia sarta ayeuna geus menang gelar sarjana. Eukeur panyusunan skripsina, Rossa milih t\u00e9ma ngeunaan hubungan wartawan, artis, sarta manajer artis. Rossa ngaku y\u00e9n man\u00e9hna resep lagu-lagu slow sarta lagu sedih. Albeumna nu katilu, \"Tegar\" (2000) jieunan Melly Goeslaw, lagu kasebut og\u00e9 jadi t\u00e9ma lagu dina sin\u00e9tron arahan Putu Wijaya, \"SUAMI, ISTRI DAN DIA\" nu dipintonkeun di stasiun TV, RCTI. Hal \u00e9ta nganteurkeun Rossa jadi salah sahiji artis anu super sibuk. Mimiti suting, jadi b\u00e9ntang tamu di acara TV, acan pam\u00e9nta pikeun minton di sababaraha da\u00e9rah. Rossa og\u00e9 kungsi jadi wawakil Indon\u00e9sia pikeun nuturkeun F\u00e9stival Musik Vietnam My Love, 26 - 29 Oktober 2000. Kasuksesan karir solo Rossa nyieun man\u00e9hna dipercaya pikeun mawakeun soundtrack film r\u00e9ligi, \"Ayat-Ayat Cinta\". Dibantuan ku artis Melly Goeslaw, Rossa ngaluarkeun album OST Ayat-Ayat Cinta 2008."}
{"id": "33997", "revid": "15233", "url": "https://su.wikipedia.org/wiki?curid=33997", "title": "Istana Bogor", "text": "Istana Bogor nya\u00e9ta salah sahiji ti 6 Istana Pr\u00e9sid\u00e9n Indon\u00e9sia. Istana Bogor pernahna di Jalan H. Juanda No.1,Kalurahan Paledang, Kacamatan kota Bogor Tengah Kotamadya Bogor, Jawa Barat. Lega wewengkonna 28,4 h\u00e9ktar, perenahna di Garis koordinat 106\u00b047\u2019 796\u201d BT jeung 06\u00b035\u2019618\u201d LS, kurang leuwih 60 Km ti Jakarta atawa 43 Km ti puseur Kota Bogor. Tanah di Sakuriling Istana Bogor nya\u00e9ta lahan anu biasa disebut Kebon Raya Bogor. Aks\u00e9s ka Istana Bogor henteu h\u00e9s\u00e9 sabab Istana Bogor aya di Tengah Kota.\nSajarah.\nIstana Bogor diwangun ku Gustaf Willem Baron Van Imhoff 1745-1749, baheula dingaranan \"Buitenzorg\" atawa \"sans souci\" anu hartina euweuh kahariwang. Lokasi istana dipilih ku Van Imhoff sorangan sabab kairut ku katingtriman hiji kampung anu ngaranna Kampung Baru, patilasan Karajaan Pajajaran. Van Imhoff sorangan anu nyieun \"desain\", nyonto kana arsit\u00e9ktur \"Bienheim Palace\", imahna \"The Duke Of Malborough\", deukeut kota Oxford, Inggris. Awalna, Van Imhoff miboga rarancang pikeun ngawangun \u00e9ta wilayah minangka da\u00e9rah pertanian jeung tempat reureuh nalika liburan. Istana Bogor mimiti diwangun ngan ngawengku tilu tingkat wungkul, pros\u00e9s ngawangunna diteruskeun ku Gubernur Jendral Jacob Mossel (1750-1761). Tanggal 10 Oktober 1834, Istana Bogor kungsi ruksak alatan gempa vulkanik.\nTaun 1850, istana diwangun deui tapi henteu ditingkat sabab rawan gempa. Dina mangsa pamar\u00e9ntahan Gubernur J\u00e9ndral Albertus Jacob Dujimayer (1855-1856) wangunan heubeul diruntuhkeun terus diwangun wangunan anyar anu mak\u00e9 gaya Eropa abad ka-19. Taun 1870, Istana Bogor dijadikeun imah dines Gubernur J\u00e9ndral Hindia Walanda jeung Inggris. Nu nempatan terahir Istana Bogor zaman harita nya\u00e9ta Gubenur Jendral Tjaarda Van Starkenborg Stachurwer, sabab kudu masrahkeun Istana Bogor ka J\u00e9ndral Imamura, taun 1942. Taun1950, Istana mimiti dipak\u00e9 ku pamar\u00e9ntah Indon\u00e9sia, anu satuluyna diresmikeun jadi Istana pr\u00e9sid\u00e9n.\nPapasingan Rohangan Istana Bogor.\nGedung Induk ngawengku 8 rohangan nya\u00e9ta (1)Rohangan Garuda, anu pungsina minangka tempat rapat atawa res\u00e9psi, (2) Rohangan Tarat\u00e9, tempat narima tamu, (3)Rohangan Pilem, nya\u00e9ta tempat muter pilem nalika zaman Ir. Soekarno, (4)Rohangan tuang, (5)Rohangan gaw\u00e9 Pr\u00e9sd\u00e9n, nya\u00e9ta tempat pr\u00e9sid\u00e9n Soekarno digaw\u00e9, (6)Pabukon, (7)Rohangan kulawarga jeung pangk\u00e9ng nya\u00e9ta tempat pr\u00e9sid\u00e9n istirahat, (8)Rohangan mentri.\nGedung Utama Sayap K\u00e9nca miboga 2 rohangan, nya\u00e9ta (1)Rohangan Panca Negara, kungsi dipak\u00e9 jadi rohangan konfer\u00e9nsi Panca Negara/ pikeun nyiapkeun Konfer\u00e9nsi Asia-Afrika, (2)Rohangan tengah jeung Pangk\u00e9ng, nya\u00e9ta rohangan pikeun pr\u00e9sid\u00e9n atawa tamu nagara jeung tamu agung ng\u00e9ndong.\nGedung Utama Sayap Katuhu, nya\u00e9ta tempat ng\u00e9ndong para Pr\u00e9sid\u00e9n minangka tamu nagara, paviliun sayap kiri dipak\u00e9 pikeun kantor Istana Bogor sedengkeun paviliun sayap katuhu dipak\u00e9 pikeun tempat ng\u00e9ndong para pajabat jeung staf tamu nagara.\nPabukon jeung Barang Seni.\nIstana Bogor mibanda kol\u00e9ksi buku anu jumlahna 3.205 judul, anu daptarna aya di pabukon Istana. Lian ti buku, Istana Bogor og\u00e9 miboga barang-barang seni saperti lukisan, patung, jrrd. Ayeuna, Istana Bogor ngol\u00e9ksi 448 lukisan nu judul lukisan, pelukis, katut taun lukisna aya dina wangun daptar anu matak teu ngah\u00e9s\u00e9keun saha wa\u00e9 nu r\u00e9k n\u00e9ang inpormasi ngeunaan \u00e9ta lukisan. Pon kitu deui patung katut sagala bahanna, di Istana aya nepi ka 216 patungna. Lian ti patung jeung lukisan, Istana Bogor og\u00e9 ngol\u00e9ksi barang-barang porsel\u00e9n anu jumlahna 196 porsel\u00e9n. Sakab\u00e9hna aya di Jero Istana, saluareun anu dipak\u00e9 jadi hiasan rohangan.\nIsana Bogor Minangka Obj\u00e9k Wisata.\nUnggal taun, pamar\u00e9ntah kota Bogor ngayakeun \"open house\" Istana dina raraga ulang taun Bogor. Anu panganyarna nya\u00e9ta nalika Ulang taun Bogor ka-529. Open House ieu dilaksanakeun salila 6 po\u00e9. Kagiatan Open House dipikresep pisan boh ku masarakat lokal atawa internasional. Taun 2010 kamari, nu datang ka \"open house\" nepi ka 60.000 urangna."}
{"id": "33998", "revid": "25926", "url": "https://su.wikipedia.org/wiki?curid=33998", "title": "Katus", "text": "Katus asalna tina basa Yunani nya\u00e9ta \"kaktos\", artina tutuwuhan anu cucukan. \"Linneaus\", ahli botani anu nyieun klasifikasi tutuwuhan katus asup kana kelompok tutuwuhan anu cucukan atawa \"Cactaceae\". Katus nya\u00e9ta ngaran tutuwuhan anu kaasup \"famili Cactaceae\".\nAsal Usul.\nKatus geus tumuwuh kira-kira 100 juta taun katukang. Baheulana katus t\u00e9h miboga bentukna anu jangkung. Satuluyna kira-kira 60 juta taun y\u00e9n aya anggapan katus th punah. Kajadian ieu t\u00e9h alatan bituna gunung berapi anu neuleumkeun Benua Amerika, anu ilaharna \u00e9ta katus t\u00e9h tumuwuh di dinya. Sanggeus vulkanik gunung berapi t\u00e9h eureun, katus t\u00e9h tumuwuh deui. Tapi katus anu anyar bentukna jadi pend\u00e9k. Umumnya, katus ayana di dataran tandus saperti Am\u00e9rika Selatan jeung M\u00e9ksiko. Da\u00e9rah-da\u00e9rah \u00e9ta miboga curah hujan anu saeutik kalayan \"frekuensi\" anu teu tangtu. Parobahan suhu anu aya jadi \"ekstrem\". Aya og\u00e9 pamadegan anu ng\u00e9br\u00e9hkeun y\u00e9n katus t\u00e9h asalna ti Amerika Tengah jeung Am\u00e9rika Selatan, Kanada Utara nepi ka pulo Galapagos, di Pasifik jeung pulo-pulo tropis di India Timur jeung Karibia. \nJenis Katus.\nLeuwih ti 200 jenis katus nu aya di alam dunya. Tina 100 marga, katus dikelompokan jadi 3 suku nya Preskioid\u00e9a, Opuntod\u00e9ae jeung Cer\u00e9oid\u00e9a. Jenis Preskioid\u00e9a biasana miboga daun jeung aya cucukn. Bentukna saperti tangkal semak nepi ka 10 m\u00e9ter. Sedengkeun karakteristik opuntod\u00e9ae, kelompok ieu miboga watang anu ngaracabang. Bentukna buleud jiga endog, demprak, panjang saperti semak. Aya og\u00e9 anu daunnan tapi babari ligar. Opuntod\u00e9ae miboga ar\u00e9ole anu cucukan. Jenis Cer\u00e9oid\u00e9a, loba bentuk watangna jeung loba ngandung cai. Sawar\u00e9hna aya bentukna silinder, ngaracabang, buleud, panjang. Jenis ieu iboga daun jeung ar\u00e9olena aya cucukan.\nCara Melak Katus.\nKahiji katus digaringkeun, dikeueum dina cai haneut tuluy dipelak dina keusik, batu bata anu geus ditutu jeung taneuh kompos. Sanggeus katus umurna sataun jeung panjangna 4\u20135\u00a0cm, katus geus bisa dipindahkeun kana pot. \nKadua, carana set\u00e9k watangna, cara ieu saeutik kagagalanana lamun dina melakna loba. Pilih watang katus anu teu pati kolot jeung teu ngira. Keureut ku p\u00e9so kalayan panjangna 6\u00a0cm. antepkeun 7 nepi ka 10 po\u00e9 di tempat anu tiis sangkan getahna garing. Sanggeus kitu tinggal melak dina media tanam. Kudu diperhatikeun y\u00e9n jenis katus anu buleud atawa ngaracabang, ngeureuntna kudu pas dina bagian anu ngaracabangna. Urut beulahan nu ti indukna biasana sok jadi deui tunas katus. \nKatilu , ku cara nyambung katus grafting. Cara ieu miboga kaonjoyan, salain mimitina tina binih anu anyar, grifting og\u00e9 nyiptakeun dua jenis tutuwuhan tina dua katus anu b\u00e9da jadi katus tampilan anu anyar. Mimitina, siapkeun watang induk atawa watang Beulah handap, jenis cereus spachianus atawa opuntia ficus indica bisa dipak\u00e9 ku saba kuat akarna. Pros\u00e9s sambung katus kudu t\u00e9r\u00e9h saencan urut beulahana jadi agring sangkan t\u00e9r\u00e9h n\u00e9mpelna. Loba cara nyambung katus, tapi m\u00e9tode sambung rata jeung sambung serong paling loba dipak\u00e9. Pros\u00e9sna hampir sarua, potong rata atawa s\u00e9rong watang induk jeung watang tina jenis anu b\u00e9da."}
{"id": "33999", "revid": "25926", "url": "https://su.wikipedia.org/wiki?curid=33999", "title": "Jamban", "text": "Jamban nya\u00e9ta pamandian, tampian, pacilingan, kamar mandi. Ilaharna jamban di kampung mah pamandian anu caina ti makam kramat nu di agung-agung.\nWangenan.\nAya sawatara jenis jamban di sakuliah dunya. Klos\u00e9t diuk (klos\u00e9t nu dipak\u00e9na ku cara didiukan nalika ngising) nu mibanda fasilitas pikeun ny\u00e9blok caduk sanggeus dipak\u00e9 mangrupa jenis jamban nu paling ilahar dipak\u00e9 di Kulon, sedengkeun klos\u00e9t nagog (klos\u00e9t nu dipak\u00e9na kku cara nagog di handapeunana nalika keur ngising) mah ilahar dipak\u00e9 di Asia Tenggara, Asia W\u00e9tan (Republik Rahayat Tiongkok jeung Jepang), India, sarta masih bisa di jamban umum di \u00c9ropa kidul jeung w\u00e9tan (kaasup sawar\u00e9h Perancis, Yunani, Italia, nagara-nagara Balkan, jeung nagara urut Uni Soviet).\nAya og\u00e9 babaraha cara pikeun mersihkeun man\u00e9h saanggeus mak\u00e9 jamban. Ieu perkara gumantung kana norma jeung adat nu lumaku disabudeureunana jeung deuih kumaha sumber daya nu nyangkarukna. Di Asia, cai dipak\u00e9 pikeun kabutuhanana, jeung biasana mah mak\u00e9 leungeun katuhu. Ari di Kulon, nu sok dipak\u00e9na nya\u00e9ta tisu, bisa og\u00e9 ku cara ngagunakeun perlengkapan lain mirip jamban nu disebut bid\u00e9t (sajenis jamban diuk ngan fungsina sarupa kawas wastafel).\nRohangan jamban aya og\u00e9 nu dirancang husus pikeun ngababarikeun kanu cacad. Biasana mah jamban nu kitu t\u00e9h rada lega pikeun diasupan ku korsi roda jeung dina dindingna sok aya panyekelanana nu bisa mantuan pamak\u00e9 jamban nempatkeun diri.\nJamban imah.\nDi nagara maju, hampir sakumna tempat dumuk t\u00e9h mibanda saeutikna hiji jamban. jamban di tempat dumuk pribadi mah umumna teu dipisah dumasar klamin. Jamban bisa disarohangankeun dijieunna jeung tempat mandi, bisa og\u00e9 henteu. Anyar-anyar k\u00e9n\u00e9h mah di India disarankeun sakumna aw\u00e9w\u00e9 t\u00e9h wajib miboga jamban s\u00e9wang-s\u00e9wang di imahna.\nJamban umum.\nFasilitas umum biasana mah nyayagakeun jamban nu bisa dipak\u00e9 ku saha ba\u00e9. Ilaharna jamban umum nu kawas kieu t\u00e9h ngawengku kamar-kamar jamban kalawan fasilitas ngumbah leungeun di tempat nu misah. Jamban umum biasana dipisahkeun (nya\u00e9ta b\u00e9da rohangan) kumaha g\u00e9nderna, aya jamban lalaki jeung aya jamban aw\u00e9w\u00e9. Tempat ngumbah leungeun bisa og\u00e9 disadiakeun di tempat s\u00e9wang-s\u00e9wang. Jamban umum lalaki mah biasana mibanda tempat kiih nu misah, bisa mangrupa urinoir nu disainna husus nu napel kana dinding pikeun pak\u00e9eun saurang atawa og\u00e9 mangrupa bak atawa susukan nu sok dikamaliran cai jang dipak\u00e9 leuwih ku saurang nu disekatan nu maksudna pikeun ngajaga privasi s\u00e9wang-s\u00e9wang.\nJamban umum di luar rohangan (di sisi jalan, di sabudeureun taman, jeung sajabana) bisa disebut minangka parabot jalan. jamban umum nu samod\u00e9l kieu biasana mah bisa dipak\u00e9 boh ku lalaki boh ku aw\u00e9w\u00e9, wangunna pasagi nu aya parabot basajan nu teu mibanda kokocoran cai jeung kudu mersihan sorangan mun geus dipak\u00e9.\nAya og\u00e9 jamban nu bisa dipundah-pindah sangkan bisa ditempatkeun di mana wa\u00e9 mun saupamana diperlukeun misalna dina hiji kons\u00e9r musik di tempat kabuka.\nJamban umum og\u00e9 bisa sayaga di jero kandaraan umum. Biasana mah aya jamban dina pasawat terbang, kar\u00e9ta, kapal laut, jeung sok aya og\u00e9 dina beus jeung kapal p\u00e9ri jarak jauh, ngan henteu dina angkutan kota mah kayaning kar\u00e9ta listrik, tr\u00e9m, jeung beus kota.\nJamban umum bisa m\u00e9ntaan bayaran ti pamak\u00e9na. \u00c9ta babayaran bisa ku cara:\nSajarah.\nAbad ka-19 katomp\u00e9rnakeun, ku sabab lieur nungkulan panyakit kolera, pamar\u00e9ntah Hindia Walanda ngawanohkeun WC dongko anu higinis ka masarakat pribumi. Kawijakan ieu dituluykeun di masa Orde Baru khususna di d\u00e9sa-d\u00e9sa anu masarakatna masih miceun hajat di leuwi. Tina kajadian \u00e9ta ayana perbandingan kons\u00e9p higienis dina uteuk urang Walanda jeung masarakat pribumi.\nJamban (\"toil\u00e9t\") geus dipak\u00e9 ti masa sajarah. Abad ka-25 SM, masarakat Harappa di India miboga jamban di unggal imah anu saluran caina tina batu bata. Di peradaban Mesir jeung Tiongkok kuno og\u00e9 geus aya jamban. Di peradaban Romawi, jamban mangrupa bagian tina tempat mandi umum. Kapanggihna jamban anu \"fasilitasna\" mak\u00e9 \"penyiraman\" nya\u00e9ta ku \"Sir John Harington\" dina taun 1596, sanajan cara mak\u00e9na sacara umum encan sampurna, lila kalilaan jadi mekar saenggeus ayana parobahan dina Victoria di Inggris."}
{"id": "34000", "revid": "25926", "url": "https://su.wikipedia.org/wiki?curid=34000", "title": "Rad\u00e9n Tj\u00e9tj\u00e9 Somantri", "text": "Rad\u00e9n Tj\u00e9tj\u00e9 Somantri nya\u00e9ta salah sahiji inohong panaratas tari Sunda. Lahir di Bandung ti pasangan Nyi Rad\u00e9n Siti Munigar, saurang ti kulawarga m\u00e9nak Bandung jeung Rd. Somantri, m\u00e9nak ti Purwakarta anu tilar dunya sam\u00e9m\u00e9h Tj\u00e9tj\u00e9 lahir. Tj\u00e9tj\u00e9 lahir ti sakola HIS (satingkat sakola dasar) jeung MULO (satingkat sakolah menengah). Atikan di MOSVIA (sakola pamongpraja) teu r\u00e9ngs\u00e9 alatan loba kaganggu ku karesepna kana nari. Anjeunna kungsi guguru rupa-rupa kasenian kayaning Penca Silat (1920), tari tayub (1911), tari top\u00e9ng Cirebon (1918, 1925), jeung tari wayang (1915). Anjeunna og\u00e9 diajar tari Jawa ngaliwatan buku, nongton sarta diskusi jeung panari anu dipikagumna.\nTi mimiti ngawasa tari, sanajan tari naon ba\u00e9 nu dipintonkeunana, matak ngajadikeun kawentar minangka panari anu kalintang had\u00e9na. Gerakanana \u00e9ndah kalawan ngeusi, l\u00e9ngkahna mantep, sikepna wiwaha, pasemonna matak ngirut ati sing saha wa\u00e9 anu nongtonna, sanajan naon ba\u00e9 tari anu dipintonkeunana, naha \u00e9ta t\u00e9h tari putra atawa tari putri.\nPangalaman ngajar tarina t\u00e9h nya\u00e9ta ngajar tari putra (tari patokan / tari keurseus) di sakola-sakola m\u00e9nak kira-kira ti mimiti 1920-an, jeung di Kabupat\u00e9n Bandung nalika ngajar nari pikeun putri (1937-1942). Anjeunna jadi pangajar penca silat ti semet aya di pakumpulan Sekar Pakuan (1935-1942), jeung ngajar tari di luar kabupat\u00e9n ti mimiti taun 1942 nepika di Rinenggasari.\nRiwayat pagaw\u00e9anna mah teu r\u00e9a nu nyaho. Tj\u00e9tj\u00e9 kungsi digaw\u00e9 jadi Mantri Polisi di Kantor Kacamatan Purwakarta jeung di Bank Denis di Bandung. Pamungkas, anjeunna digaw\u00e9 di Djawatan Kebudajaan Djawa Barat, di sahandapeun Tb. O. Martakusuma.\nTi semet taun 1910-an Tjetje geus nyiptakeun mangpuluh-puluh komposisi tari. Lolobana mangrupa tari lenyepan (lemes) anu dibawakeun ku wanoja, kayaning tari Anjasmara (1946), tari Sulintang (1948), tari Rin\u00e9ka Sari (1952), tari Kukupu (1952), jeung tari Renggarini (1958)."}
{"id": "34001", "revid": "25926", "url": "https://su.wikipedia.org/wiki?curid=34001", "title": "Endog asin", "text": "Nyieun Endog Asin.\nMilih Endog.\nPikeun mikanyaho kumaha kondisi endog nu r\u00e9k diasinkeun, kudu dipariksa heula sakaligus milihan nu alusna(sortasi).Anu kudu dipikanyaho tiheula y\u00e9n endog anu r\u00e9k dipariksa mangrupa endog anu can pernah disileungleuman, nepi ka euweuh \"kamungkinan\" ayana \"janin\". Lian ti \u00e9ta kudu disingkahan pamak\u00e9an endog anu geus beulah cangkangna, ku sabab nalika dikeueum nu bobodasna bakal kaluar anu antukna larutan pikeun ngeueumna jadi bau bangk\u00e9. Milih jeung mariksa endog carana nya\u00e9ta ngasupkeun endog kana wadah atawa bak palastik anu geus dieusian cai, tuluy ditingali posisi endog-endogna dina \u00e9ta cai.Lamun endogna ngambang kudu tuluy dipisahkeun tapi lamun endogna teu ngambang atawa satengah ngambang diantepkeun nepi ka kokotorna jadi babari dib\u00e9r\u00e9sihkeun. Endog anu alus \u00e9ta, tuluy dikumbah mak\u00e9 sabun jeung dikumbah ku cai nepi ka b\u00e9r\u00e9sih, tuluy digaringkeun.\nLian ti nu geus disebutkeun di luhur, cara mariksa endog bisa og\u00e9 ku:\n1. Kelompokeun endog dumasar kana kab\u00e9r\u00e9sihanana,tuluy b\u00e9r\u00e9sihkeun ti mimiti kelompok endog anu kotor nepi ka anu kotor pisan.\n2. Endog anu kurang b\u00e9r\u00e9sih bisa dib\u00e9r\u00e9sihkeun mak\u00e9 ka\u00e9n atawa busa anu lemes jeung garing atawa mak\u00e9 hampelas anu nomor 0. Endog anu kotor jeung kotor pisan dipisahkeun dina wadah s\u00e9j\u00e9n tuluy dib\u00e9r\u00e9sihkeunana ku cara dikeueuman dina cai \"detergent\" anu haneut lilana 2 menit pikeun meresihkeun kokotorna anu geus gararing.\n3.Toong endog anu geus garing,talingakeun \"keutuhan kerabang\", eusi endog jeung rongga hawana. pilih endog anu \"kerabangna\" komplit k\u00e9n\u00e9h jeung nu eusi endogna b\u00e9r\u00e9sih sarta miboga rongga hawa anu leuwih leutik.\nNyieun Adonan jeung \"Larutan\".\nSam\u00e9m\u00e9h ngamimitian nyieun endog asin, kudu nyieun heula adonan uyah atawa ci uyah pikeun ngeueum endog.Lamun urang ngamimitian nyieun endog asin, urang kudu nalingakeun ukuran media atawa uyah anu r\u00e9k dicaian, supaya karasa asin dina endog t\u00e9h teu kaleuleuwihi atawa kakuranngan ku sabab pros\u00e9s nyieun endog asin ieu bisa dilakonan ku sababaraha cara.\n1. Nyieun ci uyah\nPros\u00e9s nyieun ci uyah ieu miboga pungsi pikeun \"larutan\" pikeun ngeueum endog.Anapon pros\u00e9s nyieun ci uyah mimitina naheur cai nepi ka \"suhu\" anu tangtu (teu kudu nepi ka ngagolak) sakirana bisa ngabantuan pros\u00e9s t\u00e9\u00e9sna uyah jeung \"saltpeter\". Tuluy asupkeun uyah jeung \"saltpeter\", kucek-kucek nepi ka ngahiji. Sabada \u00e9ta angkat \u00e9ta larutan uyah tina kompor, tiiskeun.\n2. Nyieun Adonan uyah\nku sabab media adonan anu r\u00e9k dijieun aya tilu rupa, jadi ukuranana urang tangtukeun tina media s\u00e9wang-s\u00e9wangan.\na. Adonan 1 mak\u00e9 media taneuh liat \nTakaranna pikeun endog hayam atawa meri 30 siki, taneuh liat 20 keupeul,\"sekam padi\" 0,5\u00a0kg, uyah 1\u00a0kg, cai b\u00e9r\u00e9sih samahina.\nb. Adonan 2 mak\u00e9 media lebu\njang endog hayam atawa endog meri 30 siki, mak\u00e9 lebu 60 keupeul, uyah 1\u00a0kg, cai b\u00e9r\u00e9sih samahina.\nc. Adonan 3 mak\u00e9 media bubuk bata beureum\njang endog hayam atawa meri 30 siki, diperyogikeun bubuk bata beureum 60 keupeul, uyah 1\u00a0kg, \"salpeter\" atawa \"sendawa\" 50 gram, cai b\u00e9r\u00e9sih samahina jeung sabun seuseuh samahina.\nCara nyieunna nya\u00e9ta:\nsupaya bisa kentel, adonan bisa dicobaan ditapelkeun kana kulit endog. Lamun adonan bisa napel, hartina tingkat kakentelanana geus had\u00e9.Ku cara kitu,saeutik-saeutik (5%-10%) tina uyah bakal kaserep ka jero endog. ku sabab kitu, lamun adonan \"pembalut\" bisa dipak\u00e9 deui, kudu ditambahan uyah kana adonan \u00e9ta kurang leuwih 5%-10% tina jumlah beurat garam kab\u00e9h.Dina nyieun unggal adonan, \"kadar air\" anu dibutuhkeun disaluyukeun jeung tingkat kagaringan media. Leuwih garing adonanana mangka leuwih loba cai anu dibutuhkeunana.\nKandungan Gizi.\nEndog asin biasana dijieun tina endog meri atawa endog b\u00e9b\u00e9k ku sabab \"pori-pori\" cangkangna gared\u00e9 jeung kandel.\nTapi teu kab\u00e9h jalma wani ngadahar endog asin, ku sabab bisa ngaronjatkeun kadar kol\u00e9st\u00e9rol jeung \"tekanan darah\" dina awak. Sanajan endog asin angger mangpaat ku sabab miboga kalsium anu loba.\nNgadahar endog asin 2-3 siki unggal minggu pikeun anu umurna kurang ti 30 taun teu ngaganggu kana kas\u00e9hatan malahan alus ku sabab kolesterol miboga pungsi pikeun ngabentuk uyah hamperu anu diperlukeun pikeun \"pencernaan lemak\" jeung komponen penting s\u00e9j\u00e9nna pikeun jaringan otak, \"serat\", saraf,hat\u00e9, ginjal jeung kelenjar adrenalin.Kolesterol og\u00e9 mangrupa bahan dasar anu ngawangun hormon progesteron, estrogen, testosteron jeung kortison anu miboga mangpaat pikeun ngatur fungsi jeung aktivitas biologis.Endog asin dianjurkeun pikeun didahar ku barudak nalika \"masa pertumbuhan\", \"ibu hamil\", \"menyusui\", kolot, jalma nu keur gering atawa aya dina tahap r\u00e9k cageur tina panyakitna ku sabab ampir kab\u00e9h zat gizi anu aya di jerona babari dicerna ku awak.Mineral anu aya dina jero endog asin teu ruksak lantaran ayana pros\u00e9s \"pengasinan\" tapi nambahan kalsiumna.Kalsium miboga mangpaat pikeun nurunkeun resiko kanker usus, ngubaran nyeri nalika \"haid\" jeung \"menopouse\", ngurangan resiko \"keropos tulang\" nalika hamil jeung nyusuan, ngajaga kauatan huntu sangkan teu babari bolong, ngaaktifkeun saraf, ngalancarkeun \"perdedaran darah\", \"melenturkan otot\", nganormalkeun \"tekanan darah\", ngajaga kasaimbangan cairan awak jeung nyingkahan panyakit jantung. Endog asin mangrupa sumber vitamin D nu pangged\u00e9na sabada minyak lauk hiu."}
{"id": "34002", "revid": "25926", "url": "https://su.wikipedia.org/wiki?curid=34002", "title": "Prang-pring", "text": "Prang-pring nya\u00e9ta kawih kaulinan anu dipak\u00e9 ku barudak bari dariuk ngajajar, atawa ngariung bari nyanghunyar. Bari ngawih ditepakan, budak nu katepak panungtung kudu mintelkeun sukuna jadi \u00e9mok. Biasana ngawih ieu prang-pring t\u00e9h sok di t\u00e9ras imah bari ngadagoan hujan raat, atawa ngadagoan kadaharan anu keur dipasak ku indung salah saurang budak nu boga imah \u00e9ta Rakitana kieu :\n&lt;poem&gt;\n\"Prang-pring-prung\"\n\"Sabuluh buluh gading\"\n\"Saunda unda perang\"\n\"Nya perang di pangadegan\"\n\"Turun\u00e9 puyuh\"\n\"Hayam jago babaranten\"\n\"Dikencr\u00e9ng-kencr\u00e9ng kucubung\" \n\"Kucubung kuruwak dugel\" \n\"Mana dugel ka si muntel\"\n\"Telur jalu kembang kum\u00e9ngg\u00e9r g\u00e9y\u00e9l\"\n&lt;/poem&gt;"}
{"id": "34003", "revid": "4033", "url": "https://su.wikipedia.org/wiki?curid=34003", "title": "R\u00e9publik Mak\u00e9donia", "text": ""}
{"id": "34004", "revid": "4033", "url": "https://su.wikipedia.org/wiki?curid=34004", "title": "FYROM", "text": ""}
{"id": "34006", "revid": "18897", "url": "https://su.wikipedia.org/wiki?curid=34006", "title": "Mak\u00e9donia (disambiguasi)", "text": "Mak\u00e9donia, atawa Mak\u00e9don bisa ngalih ka:\nTempo og\u00e9:"}
{"id": "34007", "revid": "15233", "url": "https://su.wikipedia.org/wiki?curid=34007", "title": "Cikeruhan", "text": "Cikeruhan nya\u00e9ta tari tradisional anu dibawakeun sarta dimekarkeun di Cikeruh. Cikeruh \u00e9ta sorangan nya\u00e9ta hiji wewengkon di Jatinangor, Sumedang Jawa Barat. Tarianna mangrupa anu dicandak ti tingkah polah jalma jeung sasatoan.\nSajarah.\nCikeruhan mangrupa seni tari pakaulan anu umurna geus buhun pisan. Mimitina lahir ti tradisi melak par\u00e9 salaku wujud rasa syukur ka Dewi Sri Pohaci dina abad ka-18. dina mangsa \u00e9ta jalma-jalma mapah ngangkat par\u00e9 ka leuit bari ngengklak sarta nyorakeun pakakas nu aranjeunna bawa. Dina mangsa keur ngengklak, saurang pajabat Walanda anu gaw\u00e9 dipak\u00e9bonan ngaeureunkeun aranjeunna di tengah jalan. Urang Walanda \u00e9ta milu ngengklak jeung aranjeunna.\nSalajengna, pajabat Walanda anu gaw\u00e9 di kompleks pakebonan karet jeung t\u00e9h di Jatinangor, sok ngulem pamusik jeung nu ngawih sarta ronggeng keur mintonkeun Cikeruhan di komplek pakebonan t\u00e9h jeung karet Jatinangor. Ti dinya Cikeruhan t\u00e9h jadi tari pakaulan.\nCikeruhan mangrupa tari anu susunanna kawengku ku gerakan penca silat, dipirig ku ketuk tilu dibawakeun ku kaendahan kor\u00e9ografi jeung ekspresi ti pangibing lalaki jeung awewe. Cikeruhan ngagambarkeun rekaman mangsa baheula ti jawara anu mibanda kabiasaan senang-senang jeung pamer kakuatan dina acara kasenian sanggeus panen. Ku kituna, teu an\u00e9h lamun Cikeruhan kentel pisan ku unsur penca silatna."}
{"id": "34008", "revid": "24422", "url": "https://su.wikipedia.org/wiki?curid=34008", "title": "Malta", "text": "R\u00e9publik Malta mangrupa hiji nagara kapuloan di \u00c9ropa Kidul. Malta kawangun ti lima pulo, tilu di antarana dicicingan, di tengah-tengah Laut Tengah. Lokasina nu strat\u00e9gis geus nyababkan Malta dijajah ku raloba pangawasa dina loba abad-abad. Malta katelah salaku tujuan pariwisata hususna ka urang \u00c9ropa. Ti 1993, Malta kabagi kana 68 d\u00e9wan kota (\"local council\").\nBabagian Wewengkon.\nTi taun 1993, Malta dibagi kana 68 d\u00e9wan kota nya\u00e9ta:\nTumbu kaluar.\n&lt;br&gt;"}
{"id": "34009", "revid": "20886", "url": "https://su.wikipedia.org/wiki?curid=34009", "title": "Emping", "text": "Emping nya\u00e9ta hiji jenis kadaharan nyamikan anu dijieun ti buah melinjo, emping lain mangrupa kadaharan deungeun pikeun masarakat Indon\u00e9sia, hususna di Pulo Jawa. Biasana dipak\u00e9 minangka pelengkap kadaharan kawas lot\u00e9k, soto sarta sajabana.\nPros\u00e9s nyieun emping pohara gampang sarta basajan, nya\u00e9ta nyangrai siki melinjo babarengan keusik sarta saterusna dip\u00e9pr\u00e9k nepi ka\nipis. Parabot anu dipak\u00e9 og\u00e9 basajan, nya\u00e9ta anu dawam dipak\u00e9.\nBiasana emping dipasarkeun dina kaayaan atah atawa bisa dicampur jeung hurang atawa kerang pikeun nambahan rasa sarta rupa anu geus digor\u00e9ng.\nKapunjulan jeung Kah\u00e9ngk\u00e9ran.\nGnetum gnemon geus lila dipikawanoh minangka pepelakan anu mibanda loba mangpaat. Ampir sakumna bagian pepelakan ieu mibanda mangpaat pikeun kahirupan manusa, ti mimitian buah, siki, daun, nepi ka watangna. Daun, buah sarta sikina dawam dikulub atawa dimasak, contona wa\u00e9 sayur haseum sarta tongseng kulit melinjo. Sikina bisa disangrai sarta dijadikeun emping melinjo anu ngeunah. Sedengkeun batangna bisa dipak\u00e9 minangka bahan papan sarta pakakas rumah tangga anu basajan, sarta dahanna anu garing bisa dimangpaatkeun pikeun kai beuleum. Lobana mangpaat ti pepelakan gnetum gnemon atawa melinjo ieu anu nyieunana loba dibudi dayakan jelema.\nSajaba mangpaat kasebut di luhur, dipercaya og\u00e9 y\u00e9n buah melinjo, hususna sikina, mibanda kandungan nutrisi anu pohara m\u00e9r\u00e9 mangpaat nyagerkeun panyakit anu disebabkeun ku bakt\u00e9ri. Nurutkeun panalungtikan para ahli buah melinjo ngahasilkeun sanyawa antioksidan. Aktivitas antioksidan ieu mibogakons\u00e9ntrasi prot\u00e9in luhur, 9-10 pers\u00e9n dina unggal siki melinjo. Prot\u00e9in utamana ukuranana 30 kilo Dalton \u00e9fe\u00e9ktif pikeun ma\u00e9han radikal b\u00e9bas anu jadi cukang lantaran sagala rupa panyakit.\nSanajan buah melinjo mibanda mangpaat anu alus dina merangan radikal b\u00e9bas, tapi mun ngonsumsi anu kaleuleuwihan og\u00e9 henteu alus pikeun kas\u00e9hatan. Hal ieu kasebut ku sabab melinjo mibanda kandungan anu ngaranna purin, nya\u00e9ta zat anu bisa ngabalukarkeun asam urat. Lantaran \u00e9ta ngonsumsi buah atawa olahan buah melinjo anu kaleuleuwihi. Tapi, lamun henteu dikonsumsi sacara kaleuleuwihan sarta cara ngolahna bener moal ngabalukarkeun asam urat. Mangka saha wa\u00e9 anu resep kana kadaharan atawa olahan ti buah melinjo, contona emping melinjo, kudu tarapti dina meuli sarta ngonsumsi kadaharan anu asalna ti pepelakan gnetum gnemon."}
{"id": "34010", "revid": "25926", "url": "https://su.wikipedia.org/wiki?curid=34010", "title": "Narkoba", "text": "Wangenan Narkoba.\nNarkoba atawa napza nya\u00e9ta obat/ bahan/ zat anu henteu kakolomkeun kana dahareun anu lamun diinum, diangseu, ditelen atawa disuntikkeun bakal aya pangaruhna, utamana kana uteuk (susunan saraf puseur) jeung bakal ngalantarankeun kagumantungan (ketergantungan). Akibatna uteuk robah daya kerjana, boh na\u00e9k boh turun, kitu deui fungsi vital organ awak nu s\u00e9j\u00e9n (jantung, getih, pernapasan, jlt\u00e9).\nNarkoba wancahan tina Narkotika, Psikotropika, dan Obat Terlarang nya\u00e9ta istilah anu digunakeun ku penegak hokum jeung masarakat umum. Napza wancahan tina Narkotika, Psikotropika, Zat Adiktif lain nya\u00e9ta istilah anu digunakeun dina dunya kedokteran. Lian ti istilah narkoba jeung napza, aya deui istilah Naza, wancahan tina Narkotika, Alkohol dan Zat Adiktif lainnya, ngarujuk kana hal anu sarua jeung narkoba katut napza\nSajarah Narkoba.\nNarkoba anu munggaran dipikawanoh nya\u00e9ta sari kembang opion kurang leuwih taun 2000 SM di Samaria. Ieu sari kembang opion satuluyna disebut opium atawa candu. Ngaran Lat\u00e9nna papavor somniferum. Saterusna ieu kembang sumebar ka India, Cina, jeung wilayah Asia s\u00e9j\u00e9nna. \nSanggeus sumebar ka Cina, kamekaran candu t\u00e9h ngabelesat. Masalah candu geus jadi masalah nasional pikeun Cina dina abad ka XVII. Ahirna timbul perang candu dina abad ka XIX. Akibatna, Cina ditaklukkeun ku Inggris jeung kudu ngaihlaskeun Hongkong.\nDina taun 1806 kapanggih jenis narkoba anyar, nya\u00e9ta morfin. Nu nimuna nya\u00e9ta dokter ti Westphalia, ngaranna Friedrich Wilhelm Adam Sert\u00fcrner. Morfin mangrupa campuran antara candu jeung amoniak. \u00c9ta ngaran t\u00e9h ngindung kana ngaran d\u00e9wa ngimpi di Yunani nya\u00e9ta Morphius.\nTaun 1856 nalika lumangsung peperangan sadulur di Amerika Serikat, morfin digunakeun pikeun ngilangkeun rasa nyeri tina tatu akibat perang. Tapi t\u00e9t\u00e9la ngalantarankeun katagihan. Harita katagihan disebut og\u00e9 panyakit tentara. \nTaun 1874, ahli kimia ngaranna Alder Wright ti London ngagodog morfin mak\u00e9 asam anhidrat. Ieu cairan dingaranan h\u00e9roin. Ieu cairan nalaika diujicoba kana anjing nimbulkeun \u00e9f\u00e9k r\u00e9aksi ngudupung, katingali sieun pisan, tunduh, jeung utah-utahan. \nTaun 1898 pabrik ubar Bayer nyieun h\u00e9roin, ubar resmi pikeun ngilangkeun nyeri. Kiwari heroin geus teu dipak\u00e9 deui pikeun ubar. Kamekaran satuluyna, dina taun 60-an tepi ka 70-an, sumebarna candu di dunya museur di Myanmar, Thailand, jeung Laos anu disebut Golden Triangle. Lian ti \u00e9ta candu sumebar ka da\u00e9rah Golden Crescent nya\u00e9ta Pakistan, Iran, jeung Afganistan. Satuluyna sumebar ka Afrika jeung Am\u00e9rika. \nTaun 70-an katomp\u00e9rnakeun, candu mimiti diproduksi mak\u00e9 campuran husus nepi ka jadi ubar-ubaran. Mekar tepi ka ayeuna , disebut narkoba. \nKamekaran t\u00e9knologi teu bisa dibendung, nepi ka candu diolah ku rupaning bahan campuran husus, nepi ka jenisna g\u00e9 nambahan, saperti \u00e9kstasi, putaw, jsb.\nGolongan-golongan Narkoba.\nKu lantaran ayana bahaya kagumantungan, digunakeunana jeung sumebarna narkoba diatur dina undang-undang nya\u00e9ta Undang-undang Nomer 22 Taun 1997 ngeunan narkotika jeung undang-undang nomer 5 Taun 1997 ngeunaan psikotropika:\nNarkotika\nNarkotika nya\u00e9ta zat atawa obat anu asalna tina tutuwuhan atawa lain tina tutuwuhan boh sint\u00e9tis boh semi anu bias ngalantarankeun turun jeung robahna kasadaran, ngaleungitkeun atawa ngurangan rasa nyeri. Golongan-golongan narkotika t\u00e9h ieu:\nPsikotropika\nPsikotropika nya\u00e9ta zat atawa obat, boh alamiah boh sint\u00e9tis anu lain narkotika, hasiatna psikoaktif, ngaliwatan pangaruh s\u00e9l\u00e9ktif kana susunan saraf puseur jeung ngalantarankeun parobahan has kana aktivitas mental jeung perilaku, digolong-golongkeun dumasar kana pot\u00e9nsina ngalantarankeun kagumantungan:\nZat Psikoaktif Lianna\nZat psikoaktif lianna nya\u00e9ta zat/ bahan s\u00e9j\u00e9n lain narkotika jeung psikotropika anu mangaruhan kana gaw\u00e9 uteuk. Henteu kaunggel dina aturan perundang-undangan ngeunaan narkotika jeung psikotropika. Anu sering disalahgunakeun nya\u00e9ta:\nGolongan Narkoba Nurutkeun Organisasi Kas\u00e9hatan Sadunya (WHO).\nGolongan narkoba dumasar kana pangaruhna kana awak manusa, nurutkeun WHO nya\u00e9ta \nAkibat Nyalahgunakeun Narkoba.\nAkibat disalahgunakeunana narkoba lain ba\u00e9 pikeun dirina pribadi, tapi tumiba og\u00e9 ka kulawarga, sakola, masarakat, bangsa, katut nagara.\nAkibat pikeun dirina pribadi dit\u00e9t\u00e9k ieu di handap:\nKagumantungan (Ketergantungan).\nKagumantungan mangrupa sajumlahing gejala (sindroma) panyakit. Sacara umum, singsaha anu nyalahgunakeun naza (narkoba) bisa dibagi kana tilu golongan ged\u00e9:\nPeraturan Perundang-undangan Ngeunaan Narkoba di Indon\u00e9sia.\nMabok/ Nginum Inuman Keras\nNgagunakeun Narkoba pikeun Diri Sorangan atawa Batur\nKawajiban Uubar jeung/ atawa Dirawat pikeun nu Nyandu Narkotika (UU no 22 taun 1997 ngeunaan Narkotika)\nMroduksi \"Memproduksi\" jeung Ng\u00e9darkeun Narkoba\nKawajiban Masarakat Ngeunaan Narkoba\nMasarakat wajib lapor ka pihak anu boga wewenang lamun nganyahokeun psikotropika anu disalahgunakeun jeung atawa ngamilik sacara henteu sah (UU no 5 taun 1997 ngeunaan psikotropika pasal 54)\nLamun aya anu (1) henteu laporan, (2) Nu nyandu henteu laporan, (3)kulawarga nu nyandu henteu laporan, \u00e9ta kab\u00e9h bakal dijiret sangsi pidana jeung dengda.\nPartisipasi jeung panangtayungan pikeun nu laporan natrat dina UU no 2 taun 1997 Pasal 57 jeung UU no 5 taun 1997 Pasal 54.\nIstilah-istilah Gaul pikeun Narkoba.\nSawatara istilah anu biasa digunakeun dina pergaulan di kalangan nu nyandu narkoba:\nRujukan"}
{"id": "34011", "revid": "25926", "url": "https://su.wikipedia.org/wiki?curid=34011", "title": "Batagor", "text": "Batagor nya\u00e9ta wancahan tina baso tahu gor\u00e9ng, kadaharan has Bandung, Jawa Kulon anu bahan utamana nya\u00e9ta lauk tanggiri nu dicampur jeung aci atawa tipung sagu, biasana dijual di roda sisi jalan atawa nguriling ka kampung-kampung. Malahan mah kiwari loba og\u00e9 nu jualanan ditempat matuh, saperti kios atawa \"kafe\". Pohara nikmatna disajikeun kalayan mak\u00e9 sambel anu bahan dasarna suuk gor\u00e9ng. Batagor t\u00e9h dipikaresep pisan ku balar\u00e9a, salian ti rasana nu ngeunah, hargana og\u00e9 murah, bisa kabeuli ku masarakat. Batagor t\u00e9h kiwari geus sumebar lain ngan di Bandung wungkul, tapi og\u00e9 disakuliah da\u00e9rah Jawa Kulon, Jakarta,jsb.\nCara nyieun batagor.\nPikeun nyieun batagor t\u00e9h siapkeun bahan-bahan saperti lauk tanggiri nu meunang ngagiling, tipung sagu atawa aci, endog, kulit pangsit. Bungbu nu biasana digunakeun di antarana pedes bubuk, uyah, gula bodas jeung bawang bodas. Sanggeus sakab\u00e9h bahan sadia, tuluy campurkeun kab\u00e9h bahan jeung bungbu dina hiji wadah, galokeun nepi ka kalis, tuluy cetak kanu kulit pangsit. Geus kitu mah kari ngagor\u00e9ng. Biasana Batagor t\u00e9h dipidangkeun mak\u00e9 sambel suuk. Kacida ni'matna mun dipidangkeun hanuet-haneut."}
{"id": "34012", "revid": "29269", "url": "https://su.wikipedia.org/wiki?curid=34012", "title": "Abkhazia", "text": "Abkhazia (basa Abkhaz: \u0410\u04a7\u0441\u043d\u044b/\"Apsny\", basa G\u00e9orgia: \u10d0\u10e4\u10ee\u10d0\u10d6\u10d4\u10d7\u10d8/\"Apkhazeti\", basa Rusia: \u0410\u0431\u0445\u0430\u0301\u0437\u0438\u044f/\"Abkhazia\") nya\u00e9ta hiji nagara r\u00e9publik nu sacara \"de facto\" merdika, saluas 8.600 km\u00b2, aya di Kaukasus. G\u00e9orgia nglaim Abkhazia salaku wewengkon kadaulatanna. Kadaulatan r\u00e9publik ieu teu diakuan sacara internasional, iwal Rusia nu ngakuanna dina 26 Agustus 2008 bareng jeung pangakuan kadaulatan Oss\u00e9tia Kidul. Abkhazia aya di basisir w\u00e9tan Laut Hideung, tepung wates jeung Rusia di kal\u00e9r. Jeung G\u00e9orgia, watesna dina wewengkon Samegrelo-Zemo Svaneti di beulah w\u00e9tan."}
{"id": "34014", "revid": "29269", "url": "https://su.wikipedia.org/wiki?curid=34014", "title": "Nagorno-Karabakh", "text": "Nagorno-Karabakh (basa Azerbaijan: Da\u011fl\u0131q Qaraba\u011f atawa Yuxar\u0131 Qaraba\u011f; basa Rusia: \u041d\u0430\u0433\u043e\u0440\u043d\u044b\u0439 \u041a\u0430\u0440\u0430\u0431\u0430\u0445, Nagornyy Karabakh; basa Arm\u00e9nia: \u053c\u0565\u057c\u0576\u0561\u0575\u056b\u0576 \u0542\u0561\u0580\u0561\u0562\u0561\u0572, Lernayin Gharabagh) mangrupa hiji wewengkon nu aya di bagian kidul Kaukasus, kirang leuwih 270\u00a0km kuloneun Baku, ibu kota Azerbaijan. Wewengkon ieu dicicingan ku mayoritas \u00e9tnik Arm\u00e9nia, jeung dikawasaan ku milit\u00e9r Arm\u00e9nia.\nPadumuk \u00e9tnik Arm\u00e9nia satempat mroklamasikeun kamerd\u00e9kaan R\u00e9publik Nagorno-Karabakh ti Azerbaijan dina 10 D\u00e9s\u00e9mber 1991, tapi kadaulatan r\u00e9publik \u00e9ta teu diakuan ku dunya internasional jeung wewengkon \u00e9ta sacara \"de jure\" dianggap salaku bagian ti Azerbaijan. Dina 27 Juni 2006, Arm\u00e9nia jeung Azerbaijan satuju pikeun ngijinkeun padumuk Nagorno-Karabakh ngayakeun r\u00e9fer\u00e9ndum ngeunaan status wewengkon \u00e9ta di waktu engk\u00e9."}
{"id": "34015", "revid": "211", "url": "https://su.wikipedia.org/wiki?curid=34015", "title": "Oss\u00e9tia Kidul", "text": "R\u00e9publik Oss\u00e9tia Kidul (basa Oss\u00e9tia: \u0420\u0435\u0441\u043f\u0443\u0431\u043b\u0438\u043a\u04d5 \u0425\u0443\u0441\u0441\u0430\u0440 \u0418\u0440\u044b\u0441\u0442\u043e\u043d, \"Respublikae Xussar Iryston\"; basa Rusia: \u0420\u0435\u0441\u043f\u0443\u0431\u043b\u0438\u043a\u0430 \u042e\u0436\u043d\u0430\u044f \u041e\u0441\u0435\u0442\u0438\u044f, \"Respublika Yuzhnaya Osetiya\"; basa Georgia: \u10e1\u10d0\u10db\u10ee\u10e0\u10d4\u10d7\u10d8 \u10dd\u10e1\u10d4\u10d7\u10d8\u10d0, \"Samkhreti Osetia\") mangrupa hiji nagara r\u00e9publik nu sacara \"de facto\" merd\u00e9ka, aya di Kaukasus. G\u00e9orgia ngklaim Oss\u00e9tia Kidul salaku wewengkon kadaulatanna. Kadaulatan r\u00e9publik ieu teu diakuan sacara internasional, iwal Rusia nu ngakuanna dina 26 Agustus 2008 bareng jeung pangakuan kadaulatan Abkhazia. G\u00e9orgia heunteu ngakuan status Oss\u00e9tia Kidul minangka hiji \u00e9ntitas sorangan; pamar\u00e9ntah G\u00e9orgia ngangaranan r\u00e9publik ieu kalawan ngaran kolotna: Samachablo, atawa kiwari, wewengkon Tskhinvali (dumasar kana ibu kota r\u00e9publik ieu). Oss\u00e9tia Kidul baheulana mangrupa bagian ti wewengkon G\u00e9orgia nu ngaranna Shida Kartli.\nDina Agustus 2008, aya peperangan antara pasukan Rusia jeung G\u00e9orgia."}
{"id": "34016", "revid": "3874", "url": "https://su.wikipedia.org/wiki?curid=34016", "title": "Ossetia Kidul", "text": ""}
{"id": "34018", "revid": "5265", "url": "https://su.wikipedia.org/wiki?curid=34018", "title": "Ramayana", "text": "Ramayana nya\u00e9ta \u00e9pos atawa wiracarita saperti \"Mahabharata\" sarta disebut og\u00e9 kawya (beungkeutan seni) nu kacida dipikaresep ku urang Hindu. Ramayana ditulis dina wangun s\u00e9loka sajumlah 24.000, unggal s\u00e9loka diwangun ku suku kecap. Numutkeun C.Hooykaas, Mahabarata leuwih kolot ti Ramayana lantaran di Mahabharata geus aya poliandri."}
{"id": "34019", "revid": "6428", "url": "https://su.wikipedia.org/wiki?curid=34019", "title": "Istana bogor", "text": ""}
{"id": "34021", "revid": "25926", "url": "https://su.wikipedia.org/wiki?curid=34021", "title": "Hadro", "text": "Hadro nya\u00e9ta salah sahiji kasenian nu ngadumaniskeun budaya Parahiangan jeung budaya Parsi, Arab. Pangaruh Arab katingali tina puisi solawatan nu dijadikeun \"syair lagu\", sedengkeun unsur kasundaanana t\u00e9mbong tina tabeuhan jeung ibing nu dima\u00e9nkeunana. Ieu kasenian mekar di Desa Bojong Kecamatan Bungbulang Kabupaten Garut sarta diwanohkeun ku Kyai Haji Sura jeung Haji Achmad Sayuti nu asalna ti Kampung Tanjung Singuru Samarang Kabupat\u00e9n Garut nalika taun 1917-an. \nWangun pintonanana ampir sarua jeung macapatan atawa maca wawacan nu dipirig ku terebang jeung beduk. Ieu kasenian miboga ciri nu tangtu dina gaya jeung laguna. Gaya atawa lagana mangrupa gerakan nu dicokot tina jurus-jurus penca silat nu ngagambarkeun ayana hiji aj\u00e9n patriotismeu nalika para pajoang nar\u00e9kahan kamerdekaan. Sedengkeun lagu atawa lirikna dicokot tina Sajak Pujangga Islam Syech Jafar Al-Banjanji. Waditra nu biasa dipak\u00e9 mirig hadro nya\u00e9ta rebana, tilingtit, kempring, komp\u00e9ang, bangsing, taromp\u00e9t jeung bajidor nu biasa digantungkeun na beuheung. Para pama\u00e9nna mak\u00e9 kampr\u00e9t bodas, calana hideung, totopong (iket) tur mak\u00e9 kar\u00e9mbong beureum nu dibeulitkeun dina dada. \nBiasana ieu kasenian dipintonkeun dina acara upacara po\u00e9-po\u00e9 ged\u00e9 atawa acara penting tingkat d\u00e9sa, kacamatan, kabupat\u00e9n atawa propinsi. Salian ti \u00e9ta osok dipintonkeun og\u00e9 dina acara jatukrami, nyunatan, atawa acara maras (nyukuran buuk orok)."}
{"id": "34022", "revid": "25926", "url": "https://su.wikipedia.org/wiki?curid=34022", "title": "Kawah Darajat", "text": "Kawah Darajat perenahna aya di D\u00e9sa Padawaas, Kacamatan Pasirwangi, Kabupat\u00e9n Garut. Mangrupa bag\u00e9an tina barisan gunung Papandayan nu miboga sawatara gunung aktif kalawan 2 jumlah kawah. Sanajan kitu ieu da\u00e9rah miboga 24 sumur kawah minangka sumber panas bumi nu kiwari dijadikeun Pembangkit Listrik Tenaga Panas Bumi (PLTP) Darajat.\nAya tilu sumur kawah nu dijieun jadi PLTP, nya\u00e9ta Darajat I, Darajat II, jeung Darajat III. Ieu kawah padeukeut jeung Kawah Kamojang, wates antara Garut jeung Bandung.\nKiwari PLTP Darajat dikokolakeun ku Amoseas Indonesia Inc, anak perusahaan Chevron Texaco nu mangrupa pionir dina proy\u00e9k pengelolaan panas bumi. Amos\u00e9as gaw\u00e9 bareng jeung PT Pertamina sarta PT Perusahaan Listrik Negara (PLN) ngaliwatan anak perusahaanana, Indonesia Power. Sedengkeun status kepemilikan lahan dicekel ku PT Perhutani. \nSalian ti dijadikeun PLTP, Kawah Darajat og\u00e9 jadi obj\u00e9k wisata nu sakurilingna dipapa\u00e9s ku pagunungan jeung kebon-kebon nu kacida \u00e9ndahna. Di da\u00e9rah Kawah Darajat urang bisa ngalakukeun \"tracking\", ningali alam nu \u00e9ndah sarta panalungtikan gunung api.\nLamun urang hayang datang ka Kawah Darajat, urang kudu miboga izin heula ti pihak Amos\u00e9as, lantaran da\u00e9rah ieu mangrupa da\u00e9rah industri.. Di da\u00e9rah Darajat, aya og\u00e9 tempat wisata salian ti kawah nya\u00e9ta cipanas nu mindeng dipak\u00e9 ngojay."}
{"id": "34023", "revid": "25926", "url": "https://su.wikipedia.org/wiki?curid=34023", "title": "B\u00e9as ketan", "text": "Ketan atawa sok disebut b\u00e9as ketan nya\u00e9ta hasil pepelakan \"suku rumput-rumputan (poaceae)\".\nKetan dina ngaran ilmiah disebut \"Oriza sativa var glutinosa\". Ngurus b\u00e9as ketan teu jauh b\u00e9da jeung b\u00e9as biasa sabada pan\u00e9n b\u00e9as dipoyan tuluy dibukaan kulitna.\nB\u00e9as ketan miboga \"zat gelatin\" anu ngajadikeun b\u00e9as lenget lamun dipasak, \"zat gelatin sarua jeung zat anu aya dina \"kanji\".\nB\u00e9as ketan aya 2 rupa, aya b\u00e9as ketan hideung jeung b\u00e9as ketan bodas.. \nB\u00e9as ketan hideung og\u00e9 aya 2 rupa, aya b\u00e9as ketan hideung pikeun nyieun bubur ketan jeung b\u00e9as ketan hideung anu dipak\u00e9 pikeun nyieun peuyeum ketan.\nMangpaat.\nB\u00e9as Ketan / \"Arz\" og\u00e9 dingaranan \"syanaubar\".. \nRasulullah nyebutkeun b\u00e9as ketan sabot bersabda,\"Perupamaan saurang mukmin \u00e9ta ibarat jukut badag anu diputerkeun angin, sakapeung ajeg sarta sakapeung doyong ; Perupamaan saurang munap\u00e9k ibarat Arz atawa b\u00e9as ketan, sok ajeg dina akar-akarna, saterusna ujug-ujug kab\u00e9hanana rubuh. \nSiki b\u00e9as ketan boga sipat panas sarta baseuh. \nSiki b\u00e9as ketan miboga sipat lembut, asak, sarta rada leget anu bisa ditar\u00e9kahan lamun dikeueum jeung cai. \nSiki b\u00e9as ketan og\u00e9 h\u00e9s\u00e9 dicerna, tapi ngandung loba giji, ngubaran batuk, sarta ngaleungitkeun saab anu terakumulasi dina paru-paru."}
{"id": "34024", "revid": "10846", "url": "https://su.wikipedia.org/wiki?curid=34024", "title": "Fotografi", "text": "Fotografi kalawan umum ngandung harti pros\u00e9s atawa m\u00e9tode pikeun ngahasilkeun gambar atawa foto tina hiji oby\u00e9k ku cara ngarekam pantulan cahaya nu keuna kana oby\u00e9k kasebut kana m\u00e9dia nu peka cahaya. Alat paling popul\u00e9r pikeun n\u00e9wak ieu cahaya t\u00e9h nya\u00e9ta kam\u00e9ra. Dina seni rupa, fotografi nya\u00e9ta pros\u00e9s nyieun lukisan kalawan mak\u00e9 m\u00e9dia cahaya.\nPrinsip fotografi nya\u00e9ta mokuskeun cahaya kalawan bantuan pros\u00e9s ngabiasna cahaya nu antukna mampuh \u201cmeuleum\u201d m\u00e9dium pakakas optik (kam\u00e9ra jsb.). \u00c9ta medium nu geus dibeuleum mak\u00e9 ukuran luminitas cahaya anu pas t\u00e9h baris ngahasilkeun kalangkang nu id\u00e9ntik jeung cahaya anu asup kana m\u00e9dium bias (satuluyna disebut l\u00e9nsa).\nPikeun ngahasilkeun ukuran cahaya nu pas keur ngahasilkeun kalangkang, dipak\u00e9 alat ukur bantuan nya\u00e9ta \"lightmeter\". Sabada meunang ukuran cahaya anu pas, saurang \"fotografer\" bisa ngatur \u00e9ta cahaya kalawan ngatur ASA (ISO \"Speed\"), \"diafragma\" (\"aperture\") jeung mak\u00e9 \"filter\"."}
{"id": "34026", "revid": "6044", "url": "https://su.wikipedia.org/wiki?curid=34026", "title": "Efek Rumah Kaca (grup musik)", "text": "Efek Rumah Kaca (Band) nya\u00e9ta grup musik indie anu dibentuk taun 2001 di Jakarta. Efek Rumah Kaca anu sok disingget jadi ERK ieu t\u00e9h dibentuk ku Cholil Mahmud salaku vokalis jeung gitaris, Adrian Yunan Faisal salaku vokal latar jeung bassis, sarta Akbar Bagus Sudibyo salaku drummer. Najan ngaran grup musikna Efek Rumah Kaca tapi ieu grup musik lain nyebarkeun isu-isu lingkungan hirup dina laguna. Efek Rumah Kaca gbgeus sababaraha kali bongkar pasang personil, anu ahirna taun 2005 panceg ngan tiluan.\nDebut pertama Efek Rumah Kaca nya\u00e9ta dina album kompilasi S\"cience in Music\". Album pertamana dingaranan \"Efek Rumah Kaca\" (2005) diteruskeun album \"Kamar Gelap\" (2008). Aliran musikna leuwih nyoko kana \"postrock\" atawa \"shoegaze\", tapi Efek Rumah Kaca sorangan nyebut aliran musikna anyar di Dunya musik Indonesia. Efek Rumah Kaca pernah meunang pangl\u00e9l\u00e9r MTV Music Awards 2008 dina kategori \"The Best Cutting edge\". Lian ti \u00e9ta Efek Rumah kaca og\u00e9 pernah jadi nominator AMI Award 2008, \"Rookie of the Year\" 2008 ku majalah Rolling Stone, taun 2009 Efek Rumah Kaca asup kana jajaran musisi \"Classmusic Heroes'. Di taun 2015, Efek Rumah kaca ngarilis album katiluna, \"Sinestesia\" (2015). Album ieu rilis 7 taun saatos \"Kamar Gelap\", anu ngagaduhan tema ngeunaan politik sareng demokrasi. Album ieu og\u00e9 didedikasikeun kanggo bassis Efek Rumah Kaca, Adrian Yunan, anu kaserang ku panyakit neurologis.\nEusi lagu-lagu Efek Rumah Kaca sok sakapeung mah ngandung unsur pulitik, misalna wa\u00e9 nalika wacana RUUpornoaksi jeung pornografi kaluar, Efek Rumah Kaca nyieun lagu judulna Jalang, anu rumpakana: \"siapa berani bernyanyi nanti dikebiri/siapa yang berani menari nanti kan dieksekusi//\"."}
{"id": "34027", "revid": "25926", "url": "https://su.wikipedia.org/wiki?curid=34027", "title": "Pager", "text": "Pager nya\u00e9ta jajaran awi, kai atawa beusi jeung salianna ti \u00e9ta anu disaruakeun luhurna dina wates pakarangan, kebon atawa taman pikeun ciri jeung supaya ulah aya anu arasup kitu ba\u00e9.\nHarti kata pager kapanggih og\u00e9 dina terjemahan kecap \u201csuk\u201d (nu disusun ku huruf-huruf jeung rarangken aksara swara Ibrani: Sin-Sureq-Kaf), anu diturunkeun tina akar kecap indung SK (Samekh-Kaf).Hufur Samekh dina piktografi Ibrani kuno nya\u00e9ta gambar cucuk anu ngalambangkeun ide panyalindungan, ana pon huruf Kaf nya\u00e9ta gambar dampal leungeun anu ngalambangkeun ide pikeun nutup. Gabungan \u00e9ta dua gambar t\u00e9h ngandung harti \u201cpikeun nutupan anu sifatna jadi panyalindungan\u201d.\nCara Ngarawat Pager.\nPalakiah Nyingkahkeun Panarajang Rinyuh.\npikeun nyingkahan panarajang rinyuh, pager bisa dilapisan ku c\u00e9t anti rinyuh atawa ku cara nyemprotkeun zat anti rinyuh sahenteuna genep bulan sakali.\nSangkan Pager teu Bulukan.\nPikeun nyingkahan panarajang jamur, nalika r\u00e9k mulaskeun c\u00e9t, had\u00e9na mah kai t\u00e9h dilapisan heula ku teka oil anu warnana natural. \u00c9ta lapisan t\u00e9h diulaskeun sabada kaina dihampelas. Iwal ti bisa ngingkahkeun panarajang jamur, ieu lapisan t\u00e9ak oil t\u00e9h boga mangpaat pikeun ngaw\u00e9tkeun warna kai sangkan teu robah.\nSangkan Henteu Kucel.\nIeu hal t\u00e9h alatan pger teu kaurus. Tar\u00e9kahna nya\u00e9ta pager kudu dipulas deui ku pulas anyat. Pikeun hasil anu sampurna mah kudu mak\u00e9 cara mulas anu bener."}
{"id": "34028", "revid": "6428", "url": "https://su.wikipedia.org/wiki?curid=34028", "title": "Efek rumah kaca", "text": ""}
{"id": "34029", "revid": "25926", "url": "https://su.wikipedia.org/wiki?curid=34029", "title": "Ajaria", "text": "Ajaria ( ), resmina R\u00e9publik Otonom Ajaria (\u10d0\u10ed\u10d0\u10e0\u10d8\u10e1 \u10d0\u10d5\u10e2\u10dd\u10dc\u10dd\u10db\u10d8\u10e3\u10e0\u10d8 \u10e0\u10d4\u10e1\u10de\u10e3\u10d1\u10da\u10d8\u10d9\u10d0 ), nya\u00e9ta hiji r\u00e9publik otonom di G\u00e9orgia. Ajaria aya di juru kidul-kulon G\u00e9orgia.\nAjaria dibagi kana 6 unit administratif:"}
{"id": "34030", "revid": "11449", "url": "https://su.wikipedia.org/wiki?curid=34030", "title": "Eundeuk-eundeuk Cang", "text": "Eundeuk-eundeuk cang nya\u00e9ta kawih kaulinan anu dipak\u00e9 ku barudak bari eundeuk-eundeukan dina dahan tatangkalan. Barudak ngarawih bari suka bungah jeung ngeundeuk-ngeundeuk tangkal anu dita\u00e9kannana, ngarawihna bari seuseurian kawas nu nyurakan batur nu ngaliwat ka \u00e9ta tangkal, dikawihkeun dialeu-aleu. Rakitanana kieu :\n&lt;poem&gt;\n\"Eundeuk-eundeuk cang lagoni\"\n\"Meunang peucang sahiji\"\n\"Leupas deui ku nini\"\n\"Beunang deui ku aki.\"\n&lt;/poem&gt;\nRakitan kawih lianna kieu :\n&lt;poem&gt;\n\"Eundeuk-eundeuk cang lagoni\"\n\"Meunang peucang sahiji\"\n\"'Leupas deui ku [[nyai]\"\n\"Beunang deui ku [[santri]]\"\n\"Leupas deui ku [[nini]]\"\n\"Beunang deui ku [[aki]].\"\n&lt;/poem&gt;\nReferensi.\n[[Kategori:Kaulinan budak Sunda]]"}
{"id": "34031", "revid": "25926", "url": "https://su.wikipedia.org/wiki?curid=34031", "title": "Pacublak-cublak Uang", "text": "Pacublak-cublak uang nya\u00e9ta kawih kaulinan anu dikawihkeun babarengan bari dariuk nu saurang nangkuban tujuanana pikeun teteguhan, biasana barang anu jadi teguhanna t\u00e9h nya\u00e9ta karikil atawa sisikian disumputkeun dina leungeun salah saurang budak tuluy pada ngarawih, sanggeus ngawih tuluy salah saurang neguh di saha karikil atawa sisikian ayana, mun kapanggih saha nu nyepeng \u00e9ta karikil atawa sisikian berarti gantian budak \u00e9ta nu nyepeng sisikian anu kudu nagkuban. Dina sababaraha sumber mah carana t\u00e9h ampir sarua nya\u00e9ta barudakna ngariung saurang baturna nu nyuuh (nangkuban) nu bakal neguh. Nu lianna numpangkeun leungeunna dikeupeulkeun, salah saurang ngeupeul barang atawa karikil anu r\u00e9k diteguh. Nalika ngawih, nu nyuuh cengkat tuluy neguh, lamun kateguh di saha \u00e9ta barang, nya man\u00e9hna nu kagiliran nyuuh pikeun neguh. Rakitanana kieu :\n&lt;poem&gt;\n\"Pacublak-cublak uang\"\n\"Uangnya manggul lont\u00e9ng\"\n\"Butata butiti\"\n\"Si Tata wara-wiri\"\n\"Tangsi nona tangsi babah\"\n\"Si sidin mau kawin\"\n\"Gamelan jegar-jegur\"\n\"Amil panghuluna\"\n\"Ta e em ta e em ta e em ta e em ta e em.\"\n&lt;/poem&gt;\nRakitan kawih s\u00e9j\u00e9nna :\n&lt;poem&gt;\n\"Pacublak-cublak uang\"\n\"Manggol\u00e9ntng-manggolanting\"\n\"Butata butiti\"\n\"Gembrang-gembrung\"\n\"Gembrang-gembrung\"\n\"Bo e-em, bo e-em.\"\n&lt;/poem&gt;"}
{"id": "34032", "revid": "10846", "url": "https://su.wikipedia.org/wiki?curid=34032", "title": "Naif (grup musik)", "text": "Naif nya\u00e9ta grup musik Indonesia anu dibentuk tanggal 22 Oktober 1995 di Jakarta. Naif dibentuk ku lima urang personil nya\u00e9ta Emil (Mohammad Amil Hussein, bass), David (David Bayu Danang Jaya, vokal), Jarwo (Fajar Endra Taruna, gitar), jeung Pepeng (Franki Indrasmoro Sumbodo, drum) sarta Chandra (keyboard). Taun 2003 Chandra kaluar sabab hayang ngamekarkeun karir saluyu jeung widang akademisna. Awalna para personil anu karuliah di IKJ sok ngumpul terus \"ngeband\" babaregan batan ngerjakeun tugas kuliah. Naif mimiti manggung di IKJ ngeusian acara-acara di kampus. Aliran musik anu digarap ku Naif disebut retro atawa bisa disebut musik lawas, tapi mod\u00e9ren.\nDebut.\nTaun 1998, naif nyieun album anu judulna \"NAIF\" kalayan lagu andalan \"mobil balap\". Taun 1998 og\u00e9, naif ngarilis album \"JANGAN TERLALU NAIF\", disusul album \"TITIK CERAH\" (2002). Album \"THE BEST\" dirilis taun 2005, diteruskeun album \"RETROPOLIS\" di taun nu sarua. Taun 2007, album naif \"TELEVISI\" dirilis kalayan lagu andalan \"Dimana Aku Disini\". 2008, naif ngaluarkeun album \"LET'S GO\" anu ngan dijual dina majalah Rolling Stones, inovasi unik og\u00e9 dilarapkeun dina album \"A NIGHT AT SCHOUWBURG\" (2008) anu ngan dijual 500 CD plus hadiah baju minangka bentuk prot\u00e9s \"pembajakan\". Anu pangayarna nya\u00e9ta album \"PLANET CINTA\" anu dirilis taun 2009."}
{"id": "34033", "revid": "25926", "url": "https://su.wikipedia.org/wiki?curid=34033", "title": "Tungtung Kalintungan", "text": "Tungtung kalintungan nya\u00e9ta kawih kaulinan anu sarua jeung Pacublak-Cublak Uang tujuanana pikeun teteguhan, biasana barang anu jadi teguheunna t\u00e9h karikil atawa sisikian disumputkeun dina leungeun salah saurang budak tuluy pada ngarawih, sanggeus ngawih tuluy salah saurang neguh di saha karikil atawa sisikian ayana, mun kapanggih saha nu nyepeng \u00e9ta karikil atawa sisikian berarti gantian budak \u00e9ta nu nyepeng sisikian anu kudu nagkuban. Dina sababaraha sumber mah carana t\u00e9h ampir sarua nya\u00e9ta barudakna ngariung saurang baturna nu nyuuh (nangkuban) nu bakal neguh. Nu lianna numpangkeun leungeunna dikeupeulkeun, salah saurang ngeupeul barang atawa karikil anu r\u00e9k diteguh. Nalika ngawih, nu nyuuh cengkat tuluy neguh, lamun kateguh di saha \u00e9ta barang, nya man\u00e9hna nu kagiliran nyuuh pikeun neguh. Ieu di handap rakitan kawihna, dkawihkeun sabari dariuk sarua jeung Pacublak-Cublak Uang ngan b\u00e9dana tina rakitan kawihna ari cara ngalakukeunna mah sarua.\n&lt;poem&gt;\n\"Tong mali, maliatong mendekong\"\n\"Kayu manis disangkan\u00e9 ora sombong\"\n\"Sombong rinci-rinci\"\n\"Sombong rinci-rinci\"\n\"Mbok ayu tiang pundi\"\n\"Pundi tongtak-tongtak\"\n\"Pundi tongtak-tongtak\"\n\"Tung tung kalintungan\"\n\"Manis kalintung sawuda-wuda wana\"\n\"Bayem raja tua tangisono\"\n\"Titip lendung titip jangkung\"\n\"Tumurun pangant\u00e9n anyar\"\n\"Cir kuciprak, kadel\u00e9h montok\"\n\"Cir kuciprak, kadel\u00e9h montok.\" \n&lt;/poem&gt;"}
{"id": "34034", "revid": "11449", "url": "https://su.wikipedia.org/wiki?curid=34034", "title": "Caca Buran\u00e9", "text": "Caca buran\u00e9 (sok disebut og\u00e9 caca burang\u00e9) nya\u00e9ta kawih kaulinan anu tujuanana saru pikeun teteguhan siga Pacublak-Cublak Uang jeung Tungtung Kalintungan. Carana sarua p\u00e9dah b\u00e9da rakitan kawihna, barudakna ngariung saurang baturna nu nyuuh nu bakal neguh. nya\u00e9ta kawih kaulinan anu dikawihkeun babarengan. Barudakna ngariung saurang baturna nu nyuuh nu bakal neguh. Nu lianna numpangkeun leungeunna dikeupeulkeun, salah saurang ngeupeul barang anu r\u00e9k diteguh. Nalika ngawih, nu nyuuh cengkat tuluy neguh, lamun kateguh di saha \u00e9ta barang, nya man\u00e9hna nu kagiliran nyuuh pikeun neguh.\nRakitan kawih.\n&lt;poem&gt;\n\"Caca buran\u00e9\"\n\"Buran\u00e9 tali gobang\"\n\"Gobang pancaran\u00e9\"\n\"Anak gajah bebayun\u00e9\"\n\"Jing gojing l\u00e9wok-l\u00e9wok\"\n\"Jing gojing l\u00e9wok-l\u00e9wok.\"\n&lt;/poem&gt;"}
{"id": "34035", "revid": "6428", "url": "https://su.wikipedia.org/wiki?curid=34035", "title": "Naif", "text": ""}
{"id": "34036", "revid": "11449", "url": "https://su.wikipedia.org/wiki?curid=34036", "title": "Tok\u00e9cang", "text": "Tok\u00e9cang nya\u00e9ta kawih kaulinan barudak anu dipak\u00e9 ku barudak bari pacekel-cekel leungeun duaan-duaan, pahareup-hareup papasangan boh budak lalaki boh budak aw\u00e9w\u00e9 bari dariuk. Nalika ngawih duanana maralik bari murilitkeun leungeunna jadi patukang-tukang. Biasana ieu kakawihan t\u00e9h sok dikarawihkeun bari nungguan hiji hal boh \u00e9ta mangrupa barang boh jalma nu ditungguannana, tujuanana pikeun ngaleungitkeun kakesel atawa kakeuhuel jeung ngeusi waktu nu lowong sangkan ngabubungah sorangan, atawa barudak SD mah ieu kakawihan t\u00e9h sok dipak\u00e9 ulin anyang-anyangan atawa ngeusi waktu nu kosong lamun keur istirahat sakolana, sakapeung mah sok dipak\u00e9 lomba atawa pasanggiri kawih kaulinan barudak sunda ku golongan nu tangtu pikeun tujuan pribadina husus) atawa tujuan umum pikeun masarakat ngamumul\u00e9 budayana nu tileum kag\u00e9s\u00e9r ku budaya deungeun. Kieu rakitan kawihna, dikawihkeun bari leungeun nyepeng suku pasangan atawa budak nu disanghareupanana:\n&lt;poem&gt;\n\"Tok\u00e9cang, tok\u00e9cang\"\n\"Moncor ka handapeun palang\"\n\"Nangtungna patukang-tukang.\"\n&lt;/poem&gt;\nKawih lianna :\n&lt;poem&gt;\n1\n\"Tok\u00e9cang, tok\u00e9cang\"\n\"Balangendir tosblong\"\n\"Angeun kacang, angeun kacang\"\n\"Sapariuk kosong\"\n&lt;/poem&gt;\n&lt;poem&gt;\n2\n\"Tok\u00e9cang, tok\u00e9cang\"\n\"Balangendir tosblong\"\n\"Angeun kacang, angeun kacang\"\n\"Sapependil kosong\"\n&lt;/poem&gt;\n&lt;poem&gt;\n3\n\"Tok\u00e9cang, tok\u00e9cang\"\n\"Malik pendil tosblong\"\n\"Angeun kacang, angeun kacang\"\n\"Sapariuk kosong.\"\n&lt;/poem&gt;"}
{"id": "34037", "revid": "25926", "url": "https://su.wikipedia.org/wiki?curid=34037", "title": "Sasalimpetan", "text": "Sasalimpetan nya\u00e9ta kawih kaulinan anu dipak\u00e9 ku barudak bari ulin pacekel-cekel leungeun, tapi lobaan ngajajar ka gigir bari posisina dariuk sila nu panghareupna nangkeup kana tihang atawa barang nu disanghareupanana r\u00e9k barang naon wa\u00e9 asal bisa katangkeup. Biasana dilakukeun bari anyang-anyangan lamun nu ma\u00e9nna barudak aw\u00e9w\u00e9, tapi lamun nu ma\u00e9nna barudak lalaki mah tara bari anyang-anyang, sakapeung mah sok em\u00e9ng-em\u00e9ngan ahir ngawihna t\u00e9h. Cara ma\u00e9nna nu tungtung beulah k\u00e9nca muntang kana tihang atawa tangkal. Bari ngarawih nu pangtungtungna beulah katuhu leumpang ka beulah k\u00e9nca dituturkeun ku nu s\u00e9j\u00e9nna, nepi ka kab\u00e9h budak leungeunna murilit. Bari murilit ngarawih sasalimpetan nepi ka beunang hiji budak ku budak s\u00e9j\u00e9nna sangkan kapanggih saha nu \u00e9l\u00e9h jeung saha nu meunang, biasana sok dinyanyikeun ku barudak nu masih leutik k\u00e9n\u00e9h nu umuran sakola TK di bingbing ku guru TK na s\u00e9wang-s\u00e9wangan dibagi kelompok, tapi jaman ayeuna mah ieu kawih t\u00e9h sok dinyanyikeun ku barudak nu umuran SD og\u00e9 pikeun hiburan di sakola atawa di buruan imah. Rakitanana kieu :\n&lt;poem&gt;\n\"Sasalimpetan\" \n\"Jajahan aing nu panjang h\u00e9y! h\u00e9y!\"\n\"Saha nu panjang.\"\n&lt;/poem&gt;"}
{"id": "34038", "revid": "11449", "url": "https://su.wikipedia.org/wiki?curid=34038", "title": "Ambil-Ambilan", "text": "Ambil-ambilan nya\u00e9ta kawih kaulinan barudak anu dikawihkeun ku dua rombongan atawa kelompok ngajajar pahareup-hareup. Cara ngawihna siligenti pat\u00e9mbalan kawas sisindiran, tuluy tinuluy nepi ka \u00e9l\u00e9h rombongan atawa kelompok nu hareupna teu bisa ngajawab deui. Budak nu kapilih ku rombongan anu kabag\u00e9an milih, disebut ngaranna tuluy pindah ka rombonganana atawa kelompokna, pindahna bari \u00e9ngk\u00e9-\u00e9ngk\u00e9an sarta bari disurakan \"maling endog!\" ku rombongan anu ditinggalkeun. Tuluy nu \u00e9l\u00e9h biasana kudu narima hukuman ti nu meunang, lamun nu \u00e9l\u00e9h teu narima kana hukumanana bisana sok leuwih disurakan ku barudak nu meunang atawa disebutan \"\"euweuh kanjutan!\" keur lalaki, mun keur aw\u00e9w\u00e9 mah biasana sok disebutanna t\u00e9h \"euweuh peurahan!\"\". Kieu rakitan kaawihna:\n&lt;poem&gt;\n- \"Ambil-ambilan\"\n\"turuktuk hayam samantu\"\n+ \"Saha nu diambil\"\n\"kami mah teu boga incu\"\n- \"Si Anu ka dieu\"\n\"purah nutu purah ng\u00e9jo\"\n\"purah ngasakan baligo\"\n+ \"Nyerieun sukuna\"\n\"kacugak ku kaliag\u00e9\"\n- \"Aya ubarna urat munding campur rag\u00e9\"\n\"tiguling nyocolan dag\u00e9.\"\n&lt;/poem&gt;\nKawih lianna :\n&lt;poem&gt;\n- \"Ambil-ambilan\"\n\"turuktuk hayam samantu\"\n+ \"Saha nu diambil,\"\n\"kami mah teu boga incu\"\n\"boga g\u00e9 anak pahatu\"\n- \"Pahatu g\u00e9 da\u00e9k\"\n\"purah nutu purah ng\u00e9jo\"\n\"purah ngasakan baligo\"\n+ \"Nyerieun sukuna\"\n\"kacugak ku kaliag\u00e9\"\n- \"Aya ubarna urat munding campur rag\u00e9\"\n\"tiguling nyocolan dag\u00e9.\"\n&lt;/poem&gt;"}
{"id": "34039", "revid": "11449", "url": "https://su.wikipedia.org/wiki?curid=34039", "title": "Dulang", "text": "Dulang nya\u00e9ta parabot tradisional tina kai, dipak\u00e9 pikeun wadah dina pros\u00e9s masak sangu ku cara diseupan. Mimitina dulang dipak\u00e9 paranti ngarih, satuluyna paranti wadah ngakeul jeung paranti wadah sangu.\nGambaran.\nDulang dijieun tina kai golondongan ku cara diliangan tapi teu parat (ngalogak), wujudna liangna kawas aseupan anu tibalik. Garis tengahna bagian luhur nya\u00e9ta kira-kira 30\u201345\u00a0cm (gumantung kana kai anu dipak\u00e9). Jerona liang moal jauh jeung ukuran garis-garis sisina liang. Kandelna sisi liang dulang antara 3,5\u20135\u00a0cm.\nDulang tambaga.\nDumasar kana tutupna aya dua nya\u00e9ta aya anu tutupan jeung aya anu euweuh tutupan. Dumasar kana ukuran aya nu ged\u00e9 aya nu leutik. Dumasar kana gunana aya anu kusus paranti nendeun kadaharan samod\u00e9l baki. Biasana dulang \u00e9ta sok dipak\u00e9 di kalangan Raja anu sok disenut pahar. Wangunna og\u00e9 b\u00e9da jeung dulang anu lainna. Dumasar kana jenisna aya anu sukuan aya anu henteu. Dulang anu aya sukuan biasana dipak\u00e9 di karajaan. Ukuran diam\u00e9terna antara 15\u201325\u00a0cm, jerona 4\u00a0cm. Sisina biasana aya ukiran, di tengah-tengahna aya suku dulang anu panjangna antara 3\u20137\u00a0cm. Bagian handap biasana leuwih ged\u00e9 ti batan anu luhurjeung tengah, diam\u00e9terna 10\u00a0cm. Sedengkeun dulang anu euweuh sukuan wangunna buleud diam\u00e9terna antara 10\u201320\u00a0cm kalayan jerona 4\u00a0cm.\nKagunaan Dulang.\nSalain wadah pikeun ngarih keur nyangu dulang og\u00e9 dipak\u00e9 paranti nutu b\u00e9as ketan jadi ul\u00e9n, opak, jeung paranti ngalemeskeun kulub sampeu jadi ul\u00e9n sampeu atawa gegetuk. Dulang dijieun tina awi tina tangkal kalapa, nangka atawa tangkal lainna. Bahan anu alus nya\u00e9ta tina tangkal nangka ku sabab ngahasilkeun dulang anu lemes jeung warnana ka kon\u00e9ng-kon\u00e9ngan. Sedengkeun lamun tina tangkal kalapa mah kurang alus ku sasab dulangna bakal kasar.\nDulang dina kabudayaan Sunda.\nDina kabudayaan Sunda, aya babasan jeung paribasa nu ngandung kecap dulang nya\u00e9ta \"Aw\u00e9w\u00e9 t\u00e9h dulang tinand\u00e9\", \"Keur meujeuhna bilatung dulang\", \"Nyaah dulang\", salain ti \u00e9ta aya kekecapan dulang dina wawangsalan."}
{"id": "34040", "revid": "25926", "url": "https://su.wikipedia.org/wiki?curid=34040", "title": "Udjo Ngalagena", "text": "Udjo Ngalagena, dipikawanoh minangka Mang Udjo () nya\u00e9ta seniman, pendidik, duta, aktivis angklung sakaligus pangadeg Saung Angklung Udjo. Mang Udjo anak kagenep ti papasangan Wiranta jeung Imi. Udjo diajar angklung dina dua tangga nada dasar, nya\u00e9ta diatonik jeung p\u00e9ntatonik, hal ieu ngajadikeun anjeunna mah\u00e9r dina ma\u00e9nkeun mangrupa-rupa jenis musik, ti mimiti musik tradisional Sunda nepi ka lagu-lagu popul\u00e9r Indon\u00e9sia, og\u00e9 lagu ti negri Walanda. Mang Udjo nikah jeung Uum Sumiyati, tina pernikahanna \u00e9ta mang Udjo dipaparin 10 putra.\nKaparigelan.\nLian ti diajar angklung, mang Udjo og\u00e9 diajar silat, gamelan jeung lagu-lagu da\u00e9rah dina wangun kawih jeung tembang. Anjeunna diajar lagu-lagu nu nadana diatonis nalika anjeunna sakola di HIS, dina wangun lagu-lagu bahasa Indon\u00e9sia jeung Walanda. Mang Udjo lulus ti SGA taun 1950 di Bandung. Bakat sarta pangabisana mingkin rumonjat nalika anjeunna jadi guru kasenian di sawatara sakola di Bandung. Pikeun ngasah pangabisana, anjeuna nepungan ahli dina widangna. T\u00e9knik ma\u00e9n kacapi jeung lagu-lagu da\u00e9rah diajar ka Mang Koko. Gamelan, anjeunna diajar ka Raden Machjar Angga Koesoemadinata, sedengkeun angklung diatonis, anjeunna diajar ka Da\u00e9ng Soetigna. Mang Udjo jadi asist\u00e9nna Da\u00e9ng Soetigna, nu ngawakilan pikeun mingpin pagelaran musik.\nPangadeg Saung Angklung Udjo.\nSaung Angklung Udjo anu diadegkeun dina 1996, ngaliwatan pasang surut jaman, tetep ngadeg nepi ka kiwari. Di komunitas sagala bahan awi ieu, Mang Udjo lain wa\u00e9 ngalakukeun pintonan, nyieun angklung, narima s\u00e9mah, tapi og\u00e9 teu eureun ngaluarkeun seniman-seniman angklung nu ngora. Ngaranna mimiti dipikawanoh dina taun 1955 sabot man\u00e9hna kudu ngagantikeun guruna, Daeng Soetigna, ngalatih barudak pikeun ma\u00e9n angklung dina raraga KAA di Bandung. Dina waktu sabulan, ku modal buku palajaran musik ti hiji kios di Alun-Alun, Udjo terus ngalatih budak didikna. Kat\u00e9mbong suks\u00e9s, angklung Mang Udjo saterusna jadi langganan pintonan di hareupeun s\u00e9mah nagara Istana Merdeka. Peran Udjo anu kungsi jadi guru sarta pangsiun ti Kanwil Depdikbud Jabar ieu \u00e9stuning rupa-rupa jasana.\nBareng jeung \"Bapa Angklung\" Daeng Soetigna, man\u00e9hna nu ngamimitian ngamodifikasi angklung ti nada p\u00e9ntatonis ka diatonis. Man\u00e9hna og\u00e9 ngawanohkeun musik ieu ngaliwatan pintonanna ka sagala beulahan dunya dina mangsa Menlu Mochtar Kusumaatmadja. Hal \u00e9ta og\u00e9 anu jadi sumebarna jumplukan musik angklung di sagala rupa nagara, kawas Jerman, Walanda, Swis, Afrika Kidul, sarta Jepang. \nMang Udjo anu kungsi narima b\u00e9asiswa ti Gubernur DKI Jakarta Ali Sadikin pikeun ngayakeun studi banding ngeunaan ngokolakeun awi di Thailand (1971). Man\u00e9hna og\u00e9 boga kebon anu dipelakan sagala rupa-rupa awi sangkan bahan awi pikeun nyieun angklung siap sadia bahanna. Saung Angklung Mang Udjo nya\u00e9ta sarupaning imah, sanggar, atawa pad\u00e9pokan seni anu perenahna di Jalan Padasuka 118, Bandung W\u00e9tan.\nCacak aya di sisi jalan, lokasi pad\u00e9pokan nu legana kira-kira dua h\u00e9ktar \u00e9ta kawas ksumputkeun di antara pamukiman nu nyicingan di da\u00e9rah padet. B\u00e9dana kalayan imah nu nyicingan, wewengkon padepokan diriung ku lobana tangkal awi wulung sarta kalapa. Jadi lamun asup, kaayaan lembur nu padet \u00e9ta geura-giru kagantikeun ku iuhna daun awi nu aya. Di tempat \u00e9ta og\u00e9 saban po\u00e9 sanggeus jam sakola puluhan barudak ti sabudeureun kampung diajarkeun nembang, ngigel, sarta ma\u00e9nkeun angklung. Saterusna dina waktu sor\u00e9, nya\u00e9ta saban pukul 15.30 nepi ka 17.30, kab\u00e9hanana diilubiungkeun dina pintoonan pikeun ngahibur nu datang."}
{"id": "34041", "revid": "17453", "url": "https://su.wikipedia.org/wiki?curid=34041", "title": "Guguritan", "text": "Guguritan nya\u00e9ta salah sahiji wangun puisi buhun nu dianggit mak\u00e9 aturan pupuh atawa dangding. Guguritan t\u00e9h salah sahiji karya sastra anu diagungkeun waktu Mataram datang ka tatar Sunda dina abad ka-16. Jaman harita, pupuh t\u00e9h mayuyu \nmeumeujeuhna mekar ka sababaraha lingkungan, saperti pasantr\u00e9n, yukirin, jeung masarakat literat Sayanee. Seni nganggit guguritan mak\u00e9 pupuh t\u00e9h salah sahiji kamekaran tina rumpaka pupuh anu geus matok. Guguritan dijieun bisa dikasang tukangan ku karesep, kaayaan hat\u00e9, jeung kereteg pangarang nu keur karasa harita.\nB\u00e9dana Guguritan jeung Wawacan.\nAlus Tetep Alusna\" karya A. Kartawinata (dimuat dina mingguan Parahiangan, 1930).\nWangun basa.\nWangun basa ugeran anu ditulis saluyu jeung aturan dangding. Biasana mangrupa rumpaka anu ngagambarkeun rasa pangarangna, tapi loba og\u00e9 nu eusina papatah atawa fiksi. Guguritan biasana ukur sababaraha pada, tapi Dangdanggula Laut Kidul jeung Asmarandana Lahir Batin kaasup rada panjang, kitu og\u00e9 guguritan H.Hasan Mustapa umumna 100-200 pada, aya og\u00e9 anu 400 pada panjangna. Maca guguritan t\u00e9h biasana dihariringkeun ku lagu-lagu tembang, aya og\u00e9 sababaraha guguritan nu dipak\u00e9 salaku patokan nembangkeun pupuh, misalna pada kahiji Laut Kidul dipak\u00e9 nyanyikeun lagu pupuh dangdanggula, sedengkeun pada kahiji Lahir Batin dipak\u00e9 pikeun nyanyikeun lagu pupuh asmarandana.\n\u00c9ksist\u00e9nsi.\nDina mangsa saacan perang, murid-murid di sakola Angka II jeung utamana Sakola Guru (\"Normaalschool\") diajarkeun nembang jeung nulis guguritan, nu matak maran\u00e9hanana calakan pisan, lain ngan ukur nyanyikeun luyu jeung lagu pupuh, tapi og\u00e9 bisa nyusun guguritan ku sorangan. Biasana dinyanyikeun dina acara nu tinangtu, misalna paturay tineung di sakola, mi\u00e9ling po\u00e9-po\u00e9 husus, aya og\u00e9 dina susuratan.\nKaparigelan nyieun guguritan dianggap salaku kapunjulan hiji jalma komo lamun man\u00e9hna pinter nembangkeunana, sabab dina mangsa sanggeus perang di sakola-sakola t\u00e9h kana dangding jeung cara nembangna teu diajarkeun sacara int\u00e9nsif. Ku kituna, guguritan leungit popularitasna, iwal di kalangan ahli mamaos nu kawatesan ku ngapalkeun guguritan nu geus aya wungkul. Sanajan kitu guguritan sakapeung mah dimuat dina majalah atawa surat kabar. Kumpulan guguritan anu munggaran, anyar terbit taun 1991, nya\u00e9ta \"Jamparing Hariring\" karya D\u00e9di Widyagiri, sarta dituturkeun ku \"Guguritan Munggah Haji\" ku Yus Rusyana (1995), \"Ring-ring Ciawaking\" Wahyu Wibisana (1999), jeung \"Jaladri Tingtrim\" ku Dyah Padmini (2000)."}
{"id": "34042", "revid": "14981", "url": "https://su.wikipedia.org/wiki?curid=34042", "title": "Iis Dahlia", "text": "Iis La\u00e9liyah kasohor kalayan ngaran Iis Dahlia nya\u00e9ta saurang penyanyi dangdut anu og\u00e9 pama\u00e9n sinetron. Aw\u00e9w\u00e9 kalahiran Bongas, Indramayu, Jawa Kulon, 29 M\u00e9i 1972 \u00e9ta geus ngaluarkeun albeum-albeum suks\u00e9s sarta jadi leg\u00e9nda di ceuli masarakat.\nKarir.\nYayang kitu ngaran sebutan Iis sabot nyokot kaputusan pikeun pindah jalur. Lamun man\u00e9hna tetep aya di jalur musik pop, gelar 'ratu' sarta sajumlah pangaj\u00e9n musik, bisa jadi moal kungsi dihontalna. Tapi sabenerna waktu \u00e9ta man\u00e9hna yakin baris suks\u00e9s. Penyanyi nu seurina khas ieu geus nembang ti taun 1980-an. Awal karirna Iis Dahlia kungsi ngalaman nembang ti kampung ka kampung. Pintonanna dimimitian waktu jadi b\u00e9ntang tamu acara \"Wajah Baru\" (TVRI, 1995), saterusna Iis terus jadi b\u00e9ntang tamu \"Pentas Lenong\". Ti pintonan kasebut, ahirna Iis dikontrak pikeun r\u00e9kaman nepi ka genep albeum. Karir Iis jadi gacang, hususna sanggeus ngaluarkeun albeum dangdut nu mimitina. Lila teu kaluar di layar kaca, Iis leuwih loba t\u00e9mbong di acara-acara off air, tapi dina bulan April 2009, sora melengkingna bisa didangukeun dina lagu \"Hampa Hatiku\". Di lagu ieu, Iis digand\u00e9ng Band Ungu pikeun kolaborasi. Du\u00e9tna jeung ungu, dianggap minangka pemanasan ku Iis pikeun balik aktip di dunya musik dangdut. Di bulan M\u00e9i 2009, Iis ngaluarkeun single nu anyarna, \"Ajarkan Aku Setia\". Resep sosialisasi, nyieun Iis boga ide pikeun mibanda tempat kumpul-kumpul. Babarengan jeung penyanyi Yuni Shara, Iis muka hiji resto di wewengkon Cilandak, Jakarta Kidul anu dib\u00e9r\u00e9na ngaran, My Pancake. Ngasupan bulan Romadon, Iis balik ngaluarkeun albeum nu sipatna religi kalayan tajuk \"Ajarkan\". Babarengan Ikke Nurjanah, Kristina, Cici Paramida, Evie Tamala, Iyeth Bustami, Ine Cynthia sarta Eri Susan, Iis kagabung dina kelompok musik dangdut D'Duta. Harepanana, liwat D'Duta, maran\u00e9hanana bisa m\u00e9r\u00e9 apresiasi sarta bisa norobos di musik dangdut sangkan beuki mekar.\nAlbeum.\nAlbeum-albeum Iis di antarana aya Jun\u00e9d (1989), Tamu Tak Diundang (1990), Air Mata Tiada Arti (1990), Janda Kembang (1991), Gadis D\u00e9sa &amp; Super Taxi (1991), Arjuna (1992), Cinta Ternoda (1992), Darah Biru (1992), Ibarat Mencari Jarum di Lautan (1993), Mata Hati (1994), Payung Hitam (1995), Cinta Bukan Kapal (1996), Kecewa (1997), Tanda Cinta (1998), Ditinggal Kekasih (1998).\nKahirupan Pribadi.\nIis sorangan kungsi nikah jeung Dadang Indrajaya, hanjakalna hubungan ieu gagal, nu balikarna jadi papisah, padahal harita mah pasangan ieu geus dib\u00e9r\u00e9 budak aw\u00e9w\u00e9 nu dingaranan Salsabilla Juwita, anu lahir 14 Juni 1998. Iis saterusna papanggih jeung saurang pilot, Satrio Dewandono, sarta sapuk pikeun nikah dina 3 Nop\u00e9mber 2001 sarta boga budak nu ngaranna Devano Danendra. Kiwari indung dua anak ieu loba kalibet minangka juri sarta b\u00e9ntang tamu di acara-acara musik dangdut."}
{"id": "34043", "revid": "15233", "url": "https://su.wikipedia.org/wiki?curid=34043", "title": "Akrotiri jeung Dh\u00e9k\u00e9lia", "text": "Akrotiri, og\u00e9 disebut \"Ar\u00e9a Pangkalan Kawasa Kulon\" (\"Western Sovereign Base Area\"/WSBA) jeung Dh\u00e9k\u00e9lia, og\u00e9 disebut \"Ar\u00e9a Pangkalan Kawasa W\u00e9tan\" (\"Eastern Sovereign Base Area\"/ESBA), mangrupa dua Ar\u00e9a Pangkalan Kawasa Britania (\"UK Sovereign Base Area\"/SBA) di Siprus, urut Koloni Makuta Britania. Akrotiri aya di bagian kidul Siprus, deukeut kota Limassol. Dh\u00e9k\u00e9lia aya di bagian tenggara, deukeut Larnaca. Kadua wewengkon \u00e9ta miboga pangkalan milit\u00e9r, taneuh tatan\u00e9n, jeung padumukan. Akrotiri dikurilingan ku wewengkon R\u00e9publik Siprus, lamun Dh\u00e9k\u00e9lia tepung wates jeung zona panyangga Sarikat Bangsa-Bangsa jeung wewengkon R\u00e9publik Turki Siprus Kal\u00e9r.\nPasukan garnisun Britania ditempatkeun di ditu salaku wangun patahanan. Salian ti \u00e9ta, aya og\u00e9 \"listening post\" (pos pikeun ngad\u00e9ng\u00e9keun kaayaan musuh) jeung sahiji-hijina stasion RAF (Angkatan Udara Britania) nu panglengkepna di wewengkon M\u00e9dit\u00e9rania (sabab di Gibraltar euweuh pangkalan pesawat perman\u00e9n), RAF Akrotiri. Britania og\u00e9 ngintunkeun pasukanna dina PBB nu ditugaskeun di Siprus. Sakab\u00e9h person\u00e9l Britania di Siprus nepi ka 3.500 urang.\nHukum sipil dipak\u00e9keun ku otoritas sipil Britania, tapi leuwih mimilu mod\u00e9l hukum R\u00e9publik Siprus. Loba wargi Siprus nu gaw\u00e9 di SBA, utamina pikeun otoritas Britania atawa salaku patani jeung padagang. Tapi ngan urang Siprus nu mibanda jaringan lokal (\"local connection\") nu diijinkeun nyicing di ditu, kawas aranjeunna nu ngadumuk di d\u00e9sa Akrotiri atawa di gigir d\u00e9sa tatanggi deukeut pangkalan. Salian ti \u00e9ta, d\u00e9sa Xylotimbou jeung Ormidhia di R\u00e9publik Siprus mangrupa \u00e9nklave nu dikurilingan ku SBA Dh\u00e9k\u00e9lia.\nPangkalan Kawasa di Siprus kaasup kana wewengkon luar nagri Britania, tapi san\u00e9sna dipingpin Gubernur, kawas t\u00e9ritorial nu s\u00e9j\u00e9n, SBA di Siprus dipingpin ku Administrator, nu ditunjuk ku Ratu, tapi boga tanggung jawab ka Kamenterian Patahanan, lain ka Kantor Luar Nagri jeung Pasamakmuran.\nTumbu kaluar.\n&lt;br&gt;\n&lt;br&gt;"}
{"id": "34044", "revid": "3874", "url": "https://su.wikipedia.org/wiki?curid=34044", "title": "Akrotiri jeung Dhekelia", "text": ""}
{"id": "34045", "revid": "18897", "url": "https://su.wikipedia.org/wiki?curid=34045", "title": "Altai", "text": "Altai, Altay, atawa Altaik bisa ngalih ka:"}
{"id": "34046", "revid": "6044", "url": "https://su.wikipedia.org/wiki?curid=34046", "title": "R\u00e9publik Altai", "text": "R\u00e9publik Altai mangrupa ngaran Subj\u00e9k F\u00e9deral Rusia. Subj\u00e9k ieu miboga luas wewengkon 92.600\u00a0km\u00b2 jeung populasi 202.947 jiwa (2002). Kalawan kapadetan padumuk 2,2 jiwa/km\u00b2. Ibu kotana nya\u00e9ta Gorno-Altaysk."}
{"id": "34048", "revid": "3", "url": "https://su.wikipedia.org/wiki?curid=34048", "title": "Dogdog Pangrewong", "text": ""}
{"id": "34050", "revid": "3", "url": "https://su.wikipedia.org/wiki?curid=34050", "title": "Kabudayaan sunda", "text": ""}
{"id": "34051", "revid": "3", "url": "https://su.wikipedia.org/wiki?curid=34051", "title": "Eundeuk-Eundeuk Cang", "text": ""}
{"id": "34052", "revid": "3", "url": "https://su.wikipedia.org/wiki?curid=34052", "title": "Pacublak-Cublak Uang", "text": ""}
{"id": "34054", "revid": "25926", "url": "https://su.wikipedia.org/wiki?curid=34054", "title": "Cakue", "text": "Caku\u00e9 asalna ti campuran tipung tarigu sarta soda ku\u00e9h diawuran gula, bawang bodas, pedes sarta og\u00e9 uyah anu saterusna digor\u00e9ng, ngahasilkeun caku\u00e9 wangunna anu manjang sarta rasa asin anu pohara has.\nCaku\u00e9 kadaharan tradisional ti nagari Cina. Biasana urang nyayajikeun caku\u00e9 minangka camilan atawa campuran bubur hayam. Bahan atah caku\u00e9nya\u00e9ta tarigu, endog, ragi, soda ku\u00e9h sarta uyah anu dijieun kawas iteuk sarta digor\u00e9ng nepi ka boga warna kon\u00e9ng keemasan.\nCaku\u00e9 Pen\u00e9l\u00e9h bisa urang dapatkeun salah sahijina di Pasar Atom, Surabaya. Dina mimiti nangtungna, caku\u00e9 sp\u00e9sial ieu muka warungna di Jl, Pen\u00e9l\u00e9h 21 taun baheula. Anu pohara sp\u00e9sial nya\u00e9ta saprak taun 1994 Caku\u00e9 Pen\u00e9l\u00e9h mibanda inovasi kalayan nyieun caku\u00e9 anu dieusi hurang anu geus dihaluskeun sarta dib\u00e9r\u00e9 samara pelem. Beuki pelem waktu didahar kalayan saos anu dijieun ti saos tomat, cuka sarta bawang bodas."}
{"id": "34055", "revid": "15233", "url": "https://su.wikipedia.org/wiki?curid=34055", "title": "Nicky Astria", "text": "Nicky Nastitie Karya Dewi atawa leuwih dipikawanoh Nicky Astria lahir di Bandung, 18 Oktober 1967. Nicky nya\u00e9ta lady rocker asal Indon\u00e9sia. Ratu Rock Nicky Astria masih k\u00e9n\u00e9h sohor. Sababaraha taun teu kaluar dipanggung musik alatan riweuh ngajalankeun rumah tangga. Nicky ngagebrak deui liwat lagu anyarna \"Jangan Lagi Ada Angkara\" anu diliris dina taun 1999. Ngaku mula-mula rada kagok, minder, sarta \u00e9ra, indung dua anak Obit sarta Onil ieu tetep nempokeun geregetna minangka salaku aw\u00e9w\u00e9 rocker nu kasohor di Indon\u00e9sia.\nBiografi.\nLahir salaku anak aw\u00e9w\u00e9 hiji-hijina ti lima duduluran , Nicky m\u00e9akkeun mangsa leutikna di Kuala Lumpur, Malaysia. Bapa Nicky, Tatang Kosasih Wirahadimada, sabot \u00e9ta mibanda tugas minangka Kapala Sakola Indon\u00e9sia di Kuala Lumur. Bakat nembang Nicky mimiti kasampak ku guru kasenianna di Kuala Lumpur, anu m\u00e9nta Nicky nembang di hareupeun umum dina acara Proklamasi Kemrdekaan , 17 Agustus. Nicky mimiti kasohor jadi penyanyi rock dina taun 1980-an. Ngaranna kaluar sanggeus ngaliris albeum \"Jarum Naraka\" (1985) anu kajual nepi ka 500 r\u00e9bu gebig kaset. Dua albeum saterusna, \"Tangan-Tangan Setan\", sarta \"Gersang\", kaluar deui, nepi ka posisi Nicky jadi penyanyi Rock awewe panglarisna v\u00e9rsi BASF Award salila tilu taun (1987, 1988, sarta 1989)) Lain ukur suks\u00e9s di dunya r\u00e9kaman , Nicky og\u00e9 sikses di panggung. Gaya panggung sarta kualitas sorana anu prima nyieun man\u00e9hna mibanda loba penggemar fanatik. Dina mangsa \u00e9ta, Nicky bisa kalur di sagala rupa pintonan anatara sapuluh nepi ka dua puluh kali dina sabulan. Sagala rupa pr\u00e9dikat og\u00e9 dihontalna, contona minangka penyanyi rock pangsohorna v\u00e9rsi majalah popul\u00e9r sarta penyanyi rock aw\u00e9w\u00e9 pangalusna majalah gadis. Nicky anu disebut \"si cengeng\" sabot leutik, nikah jeung pangusaha Satria Kamal, anak urut Gubernur Jabar Solihin G.P., dina 1992. Tapi dina 2002 perkawinan maran\u00e9hanana diwartakeun papisah."}
{"id": "34056", "revid": "15233", "url": "https://su.wikipedia.org/wiki?curid=34056", "title": "Kor\u00e9k api", "text": "Kor\u00e9k api atawa ker\u00e9kan nya\u00e9ta parabot pikeun nyundut roko, ududeun, damar, lampu, jeung sajabana. Sok disebut og\u00e9 ger\u00e9tan, kayu api, kor\u00e9k atawa ker\u00e9k api. Eusi ker\u00e9kan disebutna siki ker\u00e9kan. Kor\u00e9k - Kor\u00e9k Api mod\u00e9rn dijieun alatan kapanggihna fosfor, hiji zat anu n\u00e9wak seuneu dina suhu anu pohara rendah. Taun 1681, saurang berkebangsaan Inggris, ngaranna Robert Boyle, ngasupkeun potongan kai anu geus dikokolakeun jeung walirang kana campuran walirang sarta fosfor. Tapi kor\u00e9k api \u00e9ta gampang kabeuleum, ku kituna penemuanna henteu kapak\u00e9.\nKor\u00e9k api praktis anu kahiji dijieun di Inggris ku saurang padagang ubar anu ngaranna John Walker. pikeun ngahurungkeunna, kor\u00e9k api \u00e9ta digesekkeun di antara lipetan-lipetan kertas anu dilapisan ku kaca. Nyanghareupan taun 1833, kor\u00e9k api anu tungtungna ngandung fosfor anu bisa dihurungkeun ngaliwatan gesekan, dijieun di Austria sarta Jerman, tapi aya hiji masalah. Fosfor warna bodas atawa kon\u00e9ng t\u00e9h picilakaeun pikeun para pagaw\u00e9 kor\u00e9k api, ku kituna fosfor-fosfor \u00e9ta kapaksa dilarang pamak\u00e9anana ku pakta internasional dina taun 1906.\nPamustunganana, fosfor beureum anu henteu beracun diwanohkeun, sarta ieu ngarah kana penemuan kor\u00e9k api. Kor\u00e9k api kahiji, anu ngan hurung dina permukaan nu geus disiapkeun dijieun di Swedia dina taun 1844. Kab\u00e9h bahan kimia anu diperlukeun henteu diasupkeun kana sirah korek seuneu, tapi fosfor beureum dit\u00e9mp\u00e9l dina permukaan sentuh tempat kor\u00e9k api. ku kituna, kor\u00e9k api \u00e9ta aman, iwal lamun digosokkeun kana da\u00e9rah sentuh."}
{"id": "34057", "revid": "23282", "url": "https://su.wikipedia.org/wiki?curid=34057", "title": "Nyangku", "text": "Nyangku' nya\u00e9ta upacara adat tradisional anu diwariskeun ti generasi ka generasi ti karuhun Panjalu anu diamanahkeun ku Prabu Sanghyang Borosngora, raja Panjalu Islam kahiji anu nyebarkeun agama Islam. Nyangku asal kecap ti basa Arab \"Yangko\", nu hartina jadi meresihan benda-benda pusaka katurunan Panjalu jeung lambang emosional antar katurunan Panjalu, hubungan antara manusa sarta kasadaran sarua katurunan Nabi Adam.\nAj\u00e9n-inaj\u00e9n Nyangku.\nAj\u00e9n-inaj\u00e9n anu aya dina ieu upacara nya\u00e9ta mangrupa rasa sukur kana bajoang ngalaksanakeun amanah ti Prabu Sanghyang Borosngora, raja Panjalu Islam kahiji dina ngajaga nilai sajarah anu unik. Dina prak-prakanana pamilon upacara nu mawa benda pusaka, mawa layon budak leutik anu diais tur sadayana ngabring ti Bumi Alit meuntas Situ L\u00e9ngkong Panjalu ka Pulo Nusa Ged\u00e9, benda-benda pusaka dib\u00e9r\u00e9sihan terus upacara ieu dituluykeun ku sababaraha kasenian s\u00e9j\u00e9n nya\u00e9ta gemyung, debus, jeung kasenian pencak silat.\nSaumpama di Situ L\u00e9ngkong mah disebut nyangku anu mangrupa upacara adat, ari di Kampung Naga mah aya Upacara Hajat Sasih."}
{"id": "34058", "revid": "25926", "url": "https://su.wikipedia.org/wiki?curid=34058", "title": "Muse", "text": "Muse nya\u00e9ta grup musik rock alternatip asal Inggris. Ieu grup musik dibentuk di Devon taun 1994 ku Matthew Bellamy (vokalis, gitaris, pianis), Dominic Howard (drummer), jeung Chris Wolstenholme (bassis). Muse miboga gaya musik anu nyampurkeun \"genre\" musik \"rock, rock progesif, musik klasik, jeung elektronika\". Muse og\u00e9 kasohor ku aksi panggungna anu bd\u00e9a ti grup musik s\u00e9j\u00e9nna anu miboga ciri aksi anu pinuh \u00e9nergi jeung tata lampu anu alus.\nSuks\u00e9s anu diraih nalika awal rilis nimbulkeun wacana di kalangan industri musik anu nyebutkeun y\u00e9n Muse t\u00e9h sarua jiga Radiohead. Tapi perusahaan Amerika, \"Maverick Records\" ngontrak Muse taun (1998), sanggeus sababaraha kali minton di Amerika Serikat.\nKabentukna Muse (1992-1997).\nTaun 1990-an para personil boga grup musik sorangan-sorangan di sakolana. Kabentukna Muse dimaulai nalika Matthew Bellamy (14 taun) lulus audisi pikeun asup ka grup musikna Dominic Howard, disusul ku Chris Wostenholme anu ngagantikeun bassis grup musikna Dominic. Saacan panceg dingaranan Muse, ieu grup musik pernah sababaraha kali ganti ngaran di antarana: \"Gothic Plague, Carnage Mayhem, Fixed Penalty, jeung Rocket Baby Dolls\". Urutan kronologis ngeunaan gunta-gantina ngaran ieu grup musik teu pati jelas, sabab m\u00e9r\u00e9 inpormasi anu henteu konsist\u00e9n dina unggal wawancarana. Dina taun 1994, nalika masih mak\u00e9 ngaran \"Rocket Baby Dolls\", Matthew spk meunangkeun kompetisi \"Battle of The Bands\" lokal, terus ngaganti ngaran grup musikna jadi Muse."}
{"id": "34060", "revid": "29183", "url": "https://su.wikipedia.org/wiki?curid=34060", "title": "Cagar Budaya Ciung Wanara", "text": "Cagar Budaya Ciung Wanara mangrupa titinggal puseur dayeuh Karajaan Galuh Pusaka anu dikukuhkeun ku Permanadikusumah. Di ieu tempat aya titinggal ti leg\u00e9nda Ciung Wanara salah saurang putra Permanadikusumah. Di dieu og\u00e9 dibangun Goong Perdamaian Dunia minangka lambang tali duduluran, perdamaian jeung alam.\nLegenda situs Karangkamulyan.\nLegenda situs Karangkamulyan nyaritakeun ngeunaan Ciung Wanara nu aya hubunganna jeung Kerajaan Galuh. Ieu carita t\u00e9h dieusi ku kisah kepahlawanan nu luar biasa saperti kasaktian jeung kakuatan anu teu dipimilik jalma biasa tapi dipimilik ku Ciung Wanara. Kisah Ciung Wanara mangrupa carita ngeunaan Kerajaan Galuh (zaman saacan ngadegna Kerajaan Majapahit jeung Pajajaran. Aya raja Galuh mangsa harita nya\u00e9ta Prabu Adimulya Sanghyang Cipta Permana Di Kusumah jeung dua permaisuri, nya\u00e9ta Dewi Naganingrum jeung Dewi Pangrenyep. Singkat kerajaan dipasrahkeun ka Patih Bondan Sarati sabab can dikarunia putra ti permaisuri ka hiji (Dewi Naganingrum).Raja Bondan ngan saukur mentingkeun sorangan, anugrah ti kuasa Tuhan Dewi Naganingrum dianugerahi putra, nya\u00e9ta Ciung Wanara]] nu jadi panerus Karajaan Galuh anu adil jeung wijaksana.\nTitinggal Karajaan Galuh.\nAya sababaraha titinggalan anu aya di Cagar Budaya Ciung Wanara nya\u00e9ta (a)Batu pangcalikan nya\u00e9ta batu titinggal singgasana jeung tempat musawarah raja (b)Panyambungan ayam nya\u00e9ta tempat titinggal Ciung Wanara ngadu hayam jeung Bonan Sarati (c)Sanghyang Bedil (d)Lambang peribadatan (e)Sumber cai anu aya nya\u00e9ta Citeguh jeung Cirahayu (f)Makam Adipati Panaekan (g)Pamangkonan (h)Batu Panyandaan (i) Walungan Patimuan (j) Leuwi Sipataunan tempat Ciung Wanara keur orok anu dipiceun t\u00e9a. \nLokasi.\nCagar Budaya Ciung Wanara pernahna di d\u00e9sa Karangkamulyan Kacamatan Cijeungjing kurangleuwih 16\u00a0km ka beulah w\u00e9tan ti puseur dayeuh Ciamis anu gampang dijugjugna sabab sisi jalan ged\u00e9.\nFasilitas.\nCagar Budaya Ciung Wanara miboga sababaraha fasilitas anu ditawarkeun nya\u00e9ta tempat parkir, tempat leleson, tempat dahar, tempat inuman, masjid jeung toilet."}
{"id": "34061", "revid": "11449", "url": "https://su.wikipedia.org/wiki?curid=34061", "title": "\u00c9ntog", "text": "\u00c9ntog (Cairina moschata) nya\u00e9ta sato ingon unggas sarupa meri nu asalna ti M\u00e9ksiko, Am\u00e9rika Tengah jeung Kidul. Ukuranana ged\u00e9, nu jalu panjangna bisa nepi ka 76\u00a0cm kalawan beurat 8\u00a0kg. Ilaharna, buluna boga kelir bodas jeung hideung (jaluna semu wulung), sabudeureun panonna beureum teu buluan. Najan kaasup unggas tropis, \u00e9ntog bisa hirup di wewengkon tiris. Dina dunya kulin\u00e9r, dina basa Inggris \u00e9ntog katelah Barbary Duck. Ieu sp\u00e9si\u00e9s kabagi dua: subsp\u00e9si\u00e9s liar Cairina moschata sylvestris jeung subsp\u00e9si\u00e9s dom\u00e9stik Cairina moschata domestica."}
{"id": "34062", "revid": "25926", "url": "https://su.wikipedia.org/wiki?curid=34062", "title": "Barongsai", "text": "Tarian Singa atawa di Indon\u00e9sia dipikawanoh kalayan ngaran barongsai mibanda sajarah r\u00e9buan taun. Catetan kahiji ngeunaan tarian ieu bisa disusud dina mangsa Dinasti Chin kira-kira abad katilu sam\u00e9m\u00e9h mas\u00e9hi. Nurutkeun kapercayaan urang Cina, singa mangrupa lambang kabagjaan sarta kesenangan. Tarian Singa dipercaya mangrupa pintonan anu bisa mawa kauntungan ku kituna umumna diayakeun dina sagala rupa acara penting kawas bubuka r\u00e9storan, ngadegkeun kl\u00e9nteng, sarta tangtu wa\u00e9 perayaan taun anyar.\nJenis Tarian Barongsai.\nTarian Singa diwangun ti dua jenis utama nya\u00e9ta \"Singa Kal\u00e9r\" anu mibanda surai galing sarta sukuna opat. Pintonan Singa Kal\u00e9r katempo leuwih natural sarta jiga singa tinimbang \"Singa Kidul\" anu mibanda sisit sarta jumlah suku anu ragem antara dua atawa opat. Sirah Singa Kidul dilengkepan jeung tanduk ku kituna sakapeung jiga jeung sato \u2018Kilin\u2019. Gerakan antara Singa Kal\u00e9r sarta Singa Kidul og\u00e9 b\u00e9da. Lamun Singa Kidul kaceluk kalayan gerakan sirahna anu teuas sarta ancul-anculan seiring kalayan tabeuhan gong sarta tambur, gerakan Singa Kal\u00e9r condong leuwih lincah sarta pinuh dinamika alatan mibanda opat suku. Hiji gerakan utama ti tarian Barongsai nya\u00e9ta gerakan singa ngadahar amplop ngeusi duit anu disebut kalayan istilah \u2018Lay See\u2019. Di luhur amplop kasebut biasana ditempelan kalayan sayuran anu ngalambangkeun kado pikeun sang Singa. Pros\u00e9s ngadahar \u2018Lay See\u2019 ieu lumangsung kira-kira sapamatuk bagian ti sakumna tarian Singa. Di hareup nu ngigel Barong biasana og\u00e9 aya saurang nu ngigel s\u00e9j\u00e9n anu mak\u00e9 top\u00e9ng sarta mawa kipas. Inohong ieu disebut Sang Buddha. Panc\u00e9nna nya\u00e9ta pikeun mirig sang Singa Barong ka tempat di mana amplop ngeusi duit ditunda.\nAspek Tarian.\nAya sagala rupa cara pikeun ma\u00e9nkeun barongsai, tapi unggal nuturkeun pola dasar anu sarua. Dalapan elemen dasar barongsai nya\u00e9ta: sar\u00e9, muka, ulin, pan\u00e9angan, tarung, dahar, panutup, sarta sar\u00e9 deui. Tarian bisa diperpanjang, atawa meureun kaluar ti kabiasaan ulin. Tarian singa og\u00e9 dipirig ku musik drum badag, gong sarta gembrengan, sarta petasan. Contona kapanggih dina acara taun anyar Cina.\nUdagan Barongsai.\nSacara tradisional, urang China ngagunakeun barongsai minangka simbol pikeun nandaan tanggal konci kesuksesan kawas Taun anyar Cina atawa bubuka tempat usaha anyar. Samentara di Nagara Kulon geus loba nyarita dina sawatara taun pamungkas ngeunaan 'pencucian tempat', sedengkeun di nagara Cina arang k\u00e9n\u00e9h dipak\u00e9, kajaba prakt\u00e9k anu dipigaw\u00e9 ku rahib Buddha atawa Tao pikeun urusan jeung masalah rohani. Padika Tradisional pangumbahan tempat/da\u00e9rah nya\u00e9ta ngaliwatan barongsai. Aya sawatara harti dina barongsai ieu anu ngajadikeun Feng Shui tempat anjeun leuwih alus:\nNgaleungitkeun \u00e9n\u00e9rgi n\u00e9gatif - Sora anu nyaring ti drum sarta gembrengan baris menyucikan atawa ngabersihkeun."}
{"id": "34063", "revid": "15233", "url": "https://su.wikipedia.org/wiki?curid=34063", "title": "Pantun Baduy", "text": "Pantun baduy t\u00e9h nya\u00e9ta wanda mantun ti wewengkon Baduy, atawa carita pantun anu asalna atawa sumberna di da\u00e9rah Baduy (Kan\u00e9k\u00e9s, Rawayan). Gelarna ieu sesebutan utamana sabada J.J. Meijer (1981) midangkeun tulisanana ngeunaan sawatara lalakon pantun ti da\u00e9rah Gunung Kancana, Banten Kidul, meunang ngumpulkeun juru tulisna ngaran Agus Raksaatmadja. R\u00e9ana lalakoan anu disebut aya sapuluh, nya\u00e9ta lalakon \"Bima Wayang, Gajah Lumantung, Kidang Panandri, Kuda Gandar, Kuda Wangi, Langga Sari, Panambang Sari, Paksi Keling, Rad\u00e9n Tegal\", jeung \"Rangga S\u00e9na\".\nEusi pantun Baduy nya\u00e9ta gambaran jeung ajaran sapopo\u00e9 masarakat Baduy. Taya eusi carita pantun Baduy anu kiwari dipikawanoh ku urang Baduy anu patali jeung karajaan atawa tokoh kawentar nu tangtu anu biasana mah sok aya dina sastra lisan Jawa Kulon umumna kayaning karajaan Pajajaran, Pakuan, jeung Galuh atawa jeung tokoh Prabu Siliwangi.\nTacan kaungkab sacara tutas kumaha sa\u00e9stuna pantun t\u00e9h; ngeunaan jumlah lalakonna, basana, adegan caritana, wandana, pungsi pagelaranana, jst\u00e9. Proyek Penelitian Pantun &amp; Folklor Sunda pingpinan Ajip Rosidi (Bandung, 1970) kungsi ngarekam jeung nertibkeun dua carita pantun asal Baduy, nya\u00e9ta lalakon \"Lutung Kasarung\" jeung \"Buyut Or\u00e9ny\u00e9ng\"."}
{"id": "34064", "revid": "25926", "url": "https://su.wikipedia.org/wiki?curid=34064", "title": "Kamper", "text": "Kamper t\u00e9h nya\u00e9ta geutah nu asalna tina tangkal. Kamper bisa laas jeung sok dipak\u00e9 di jero lomari, supaya papak\u00e9an t\u00e9h ulah ku geget. Kecap kamper asal ucapan urang Arab tina \"kafur\" anu asalna tina basa urang kapur.\nSajarah Kamper.\nTi baheula k\u00e9n\u00e9h, di Barus, nya\u00e9ta salah sahiji palabuan di Teluk Tapanuli Sumatra Wewengkon di Sumatera anu mindeng disebut-sebut, ditulis ti saprak abad ka-1 Masehi, hiji wewengkon di basisir kulon Sumatera, perenahna antara Sibolga sarta Singkel, anu ayeuna asup wewengkon Sumatera Kal\u00e9r geus bisa nga\u00e9kspor sabangsa kapur nu disebut kapur barus. Aya tilu wewengkon utama penghasil kamper di Asia Tenggara, nya\u00e9ta Sumatera, Semenanjung Malayu, sarta Born\u00e9o.\nSaprak abad ka-6, urang Cina geus nyambungkeun kamper jeung barus minangka penghasil kamper \u00e9ta sorangan. Padagang-padagang Arab anu harita geus aya hubunganana jeung padagang Indon\u00e9sia, ku maran\u00e9hna kapur barus dibawa ka nagarana, ti tanah Arab di\u00e9kspor ka \u00c9ropa di antarana datang ka V\u00e9n\u00e9sia, di dinya disebutna camphora, di Perancis disebutna campher\u00e9, di Inggris disebut camphor, tapi di J\u00e9rman disebutna kampfer, sedeng di nagri Walanda disebutna kamfer. Anu disebut kamper nu diimpor ti \u00c9ropa ka urang sabenerna lain kapur barus, tapi asal tina hasil minyak tanah anu disebut \"naphtaline\"."}
{"id": "34065", "revid": "6044", "url": "https://su.wikipedia.org/wiki?curid=34065", "title": "Anakronismeu", "text": " \nAnakronismeu atawa anakronisme dina karya sastra ngandung harti ayana gambar latar, kajadian carita, tatabusana palaku jst\u00e9. Anu teu luyu jeung pangalaman (waktu harita).. Bisa jadi teu dhihaja, tapi bisa jadi m\u00e9mang dihaja. Disebut teu dihaja lamun \u00e9ta \u201ckasalahan\u201d t\u00e9h m\u00e9mang dilantarankeun ku katuna pangaruh pangarang ngeunaan jaman \u00e9ta. Disebut dihaja lamun pangarang lain teu nyaho tina perkata \u00e9ta, tapi kajadian kitu t\u00e9h lantaran kajurung ku tujuan.\nContona, anakronismeu dina \"Wawacan Kian Santang\" atawa \"Gagak Lumayung\", anu nepungkeun Kian Santang jeung Bag\u00e9nda Ali, kangjeng Nabi Muhammad, \u201cpangarang\u201d lain teu nyaho y\u00e9n teu sajaman, tapi lantaran hayang nandeskeun y\u00e9n anu ngarintahkeun jeung nyebarkeun Islam di Sunda t\u00e9h lain nu lian, tapi pencaran Prabu Siliwangi k\u00e9n\u00e9h, turunan luluhur Sunda, nya\u00e9ta Kian Santang.\nMampuh nempatkeun anakronismeu t\u00e9h kalintang pentingna sabab bisa mantuan pikeun nguji kakuatan sumber. Lamun sumber katingalina teu bisa diandelkeun mangka \u00e9ta sumber t\u00e9h teu kudu dipak\u00e9. Lolobana, anakronismeu t\u00e9h bisa kapanggih kalawan gampang. Tapi anakronismeu og\u00e9 bisa muncul dina dokum\u00e9n sajarah asli."}
{"id": "34066", "revid": "25926", "url": "https://su.wikipedia.org/wiki?curid=34066", "title": "Ayang-ayang Gung", "text": "Ayang-ayang gung nya\u00e9ta kawih kaulinan anu dilagukeunana bari ayang-ayangan, pauntay-untuy. Biasana mangrupa lagu panganteur dina kaulinan ucing kuriling atawa ucing peungpeun.\nRakitan kakawihan.\n&lt;poem&gt;\n\"Ayang-ayanggung,\"\n\"gung goongna ram\u00e9,\"\n\"m\u00e9nak Ki Mas Tanu,\"\n\"nu jadi wadana,\"\n\"naha man\u00e9h kitu,\"\n\"tukang olo-olo,\"\n\"loba anu giruk,\"\n\"ruket jeung Kumpeni,\"\n\"niat jadi pangkat,\"\n\"katon kagor\u00e9ngan,\"\n\"ngantos Kangjeng Dalem,\"\n\"lempa lempi lempong\"\n\"jalan ka Batawi ngemplong.\"\n&lt;/poem&gt;\nKawih lianna:\n&lt;poem&gt;\n\"Oyong-oyong bangkong,\"'\n\"kong parakan nyambut,\"\n\"buten buah beunying,\"\n\"nyingsat ka caw\u00e9n\u00e9,\"\n\"n\u00e9ang nu ngajuru,\"\n\"rungkad sajajagat,\"\n\"gatrik na\u00e9k munding,\"\n\"dingklak ka landeuhkeun,\"\n\"keuna kana burang,\"\n\"rangk\u00e9k na\u00e9k jamb\u00e9,\"\n\"b\u00e9o wliyulah,\"\n\"laha dina bilik,\"\n\"lika meunang nguseup,\"\n\"seupan leunca ngora,\"\n\"ratib ngan duaan,\"\n\"anteur kami mulang,\"\n\"langka munding bul\u00e9,\"\n\"l\u00e9d\u00e9h kahujanan,\"\n\"nangtung jadi ratu,\"\n\"tuan besar senang,\"\n\"nangtung ka nu butuh,\"\n\"tutali tumenggung,\"\n\"gung goongna ram\u00e9,\"\n\"m\u00e9nak Ki Wastanu,\"\n\"nu jadi wadana,\"\n\"naha man\u00e9h kitu,\"\n\"tukang olo-olo,\"\n\"loba anu giruk,\"\n\"ruket jeung Kumpeni,\"\n\"niat jadi pangkat,\"\n\"katon kagor\u00e9ngan,\"\n\"ngantos Kangjeng Dalem,\"\n\"lempa lempi lempong\"\n\"jalan ka Batawi ngemplong,\"\n\"plong ka kulon plong ka w\u00e9tan,\"\n\"tantara Lemah-abang,\"\n\"bangkong luncat ka sawah,\"\n\"wahon Abdul Wahab,\"\n\"Habib tukang bajigur,\"\n\"Gurka kurang ajar,\"\n\"jarah ka Batutulis,\"\n\"lisung nini-nini,\"\n\"Nipong tukang tipu,\"\n\"puas dibom atum,\"\n\"tuma nyaliara,\"\n\"ram\u00e9 di Jakarta,\"\n\"tara ti sasari,\"\n\"ribut loba Indo,\"\n\"Indon\u00e9sia Mered\u00e9ka.\"\n&lt;/poem&gt;"}
{"id": "34067", "revid": "25926", "url": "https://su.wikipedia.org/wiki?curid=34067", "title": "P\u00e9r\u00e9p\u00e9t J\u00e9ngkol", "text": "P\u00e9r\u00e9p\u00e9t j\u00e9ngkol nya\u00e9ta kawih kaulinan barudak lalaki atawa aw\u00e9w\u00e9 tilu urang, nyarekelan leungeun bari patukang-tukang s\u00e9wang-s\u00e9wangan, suku katuhuna diangkat tuluy bitisna dianyamkeun atawa lamun cara tali mah ditalikeun sukuna kanu s\u00e9j\u00e9nna nepi ka pageuh jeung teu bisa l\u00e9sot deui muringkel jiga anyaman samak. Tuluy sanggeus pageuh, leungeun barudak s\u00e9wang-s\u00e9wangan dileupaskeun tuluy laluncatan muter ka beulah k\u00e9nca atawa ka beulah katuhu bari kekeprok nurutkeun wirahma lagu P\u00e9r\u00e9p\u00e9t j\u00e9ngkol. Kitu satuluyna, biasana dilakukeun ku sababaraha kelompok boh tili kelompok atawa opat kelompok salobana pikeun lomba atawa pasanggiri anu tangtu dina hal kaulinan barudak anu \u00e9l\u00e9h biasana kudu turut ka nu meunang jeung dib\u00e9r\u00e9 hukuman saluyu jeung pam\u00e9nta nu meunang, lamun teu nurut biasana sok disurakan atawa digugurkeun tina kaulinan, ulah miluan deui nepi ka nurutna, biasana budak anu sok amekan jeung pundungan nu tara nurut t\u00e9h, tapi dina ma\u00e9nna mah sok aya wa\u00e9 nu pundungan t\u00e9h ngan ari ngaran budak mah pundungna g\u00e9 sok sakeudeung tara lila, asal ma\u00e9n balikan deui sok teu wel\u00e9h seuri Kieu rakitan kawihna:\n&lt;poem&gt;\n\"P\u00e9r\u00e9p\u00e9t j\u00e9ngkol\"\n\"Jajah\u00e9an\"\n\"Kademp\u00e9t kohkol\"\n\"J\u00e9j\u00e9r\u00e9t\u00e9an.\"\n&lt;/poem&gt;"}
{"id": "34068", "revid": "11449", "url": "https://su.wikipedia.org/wiki?curid=34068", "title": "Paciwit-ciwit Lutung", "text": "Paciwit-ciwit lutung nya\u00e9ta kaulinan barudak sunda anu dilakukeun ku aw\u00e9w\u00e9 atawa lalaki, tilu urang atawa opat urang, bisa og\u00e9 leuwih pikeun barudak nu geus ged\u00e9 mah. Carana siliciwit tonggong dampal leungeun, nyusun ka luhur bari ngawih paciwit-ciwit lutung nurutkeun wirahmana terus ngaluhuran nepi ka teu nepi awakna ka luhur j\u00e9j\u00e9ngk\u00e9an bari seuseurian barudak ngawihkeunana suka bungah jeung babaturanana. Biasana kawih ieu dilakukeun mun barudak keur ngariung babarengan sosonoan jeung babaturan nu kakara panggih, atawa jeung babaturan nu geus lila teu panggih, bisa disebut og\u00e9 \"jargon salam pertemuan\" atawa biasa dipak\u00e9 ku barudak leutik mun keur arulin di tepas imah bari dariuk atawa narangtung nu penting mah posisi awakna genaheun tur teu ngabahayakeun budak, ngawihna suka bungah bari seuseurian sakapeung mah sok dilakukeun ku barudak SD mun keur ngeusi waktu nu kosong di sakolana atawa waktu istirahat, jeung sakapeung mah budak umuran TK og\u00e9 osok ngawih jeung ma\u00e9nkeun ieu paciwit-ciwit lutung.\nFilosofi.\nTi sababaraha kaulinan barudak, kaulinan paciwit-ciwit lutung t\u00e9h salah sahiji kaulinan anu paling menarik keur ditalungtik. Kaulinan ieu bener-bener aya pakuat-kaitna jeung kumaha carana sangkan barudak bisa ngendalikeun rasa jeung tenggang rasa ka babaturanna. Filosofi tina kaulinan ieu t\u00e9h nya\u00e9ta unggal jalma bakal hirup dina kaayaan suka jeung duka, dina hiji mangsa aya masana uang di luhur (pangimpin) aya og\u00e9 mangsana urang di handap (rahayat). dina hiji mangsa urang pasti bakal ngalaman nu ngarana bagja jeung sedih. Dina kabagjaan jeung kasedihan \u00e9ta urang teu meunang leupas ti katerkaitan batin jeung sasama manusa.Paciwit-ciwit lutung og\u00e9 ngajarkeun ka barudak leutik keur hirup babarengan boh dina kayaan bagja atawa sedih, ulah hirup sosoranganan kudu hirup babarengan.\nRumpaka.\n&lt;poem&gt;\n\"Paciwit-ciwit lutung\"\n\"Si lutung pindah ka luhur.\"\n&lt;/poem&gt;\nKawih lianna :\n&lt;poem&gt;\n\"Paciwit-ciwit lutung\"\n\"Si lutung pindah ka tungtung.\"\n&lt;/poem&gt;"}
{"id": "34069", "revid": "25926", "url": "https://su.wikipedia.org/wiki?curid=34069", "title": "Antis\u00e9ptik", "text": "Antis\u00e9ptik nya\u00e9ta ag\u00e9n kimia anu nungkulan, ngeureunkeun pertumbuhan mikro-organisme (kuman) dina permukaan luar awak sarta mantuan nungkulan inf\u00e9ksi . Antis\u00e9ptik mangrupa ubar sabangsa cai panahan s\u00e9ptis. Sawatara antis\u00e9ptik sanggup ma\u00e9han kuman (bakt\u00e9riosida), sedengkeun anu s\u00e9j\u00e9n ngan nungkulan atawa ngahambat pertumbuhan maran\u00e9hanana (bakt\u00e9riostatik). Antis\u00e9ptik b\u00e9da jeung antibiotik, anu ngancurkeun kuman di jero awak, sarta ti disinfektan, anu ngancurkeun kuman dina barang-barang mati.\nPamak\u00e9an antiseptik.\nAntis\u00e9ptik utamana dipak\u00e9 pikeun nungkulan sarta ngubaran inf\u00e9ksi dina tatu. Sediaan antiseptik bisa dipak\u00e9 pikeun ngubaran bareuh, kasura, l\u00e9c\u00e9t sarta luka bakar ringan. Penerapan antiseptik dina tatu perlu dituturkeun tindakan s\u00e9j\u00e9n kawas beb\u00e9r\u00e9sih sarta penutupan tatu ku pembalut supaya tetep bersih sarta kajaga.\nSajaba ti \u00e9ta, antiseptik og\u00e9 bisa dipak\u00e9 pikeun:\nJenis-jenis antiseptik.\nAya loba pisan agen kimia anu bisa dipak\u00e9 minangka antiseptik. Sawatara antiseptik anu umum dipak\u00e9 nya\u00e9ta etakridin laktat (rivanol), alkohol, yodium, sarta hidrog\u00e9n p\u00e9roksida. lolobana produk antiseptik di pasar ngandung hiji atawa leuwih campuran zat kasebut.\nEtakridin Laktat (Rivanol).\nEtakridin laktat nya\u00e9ta sanyawa organik berkristal kon\u00e9ng oranyeu anu kaangseu nyeureud. Pamak\u00e9anana minangka antiseptik dina larutan 0,1% leuwih dipikawanoh kalayan m\u00e9rek dagang rivanol. Tindakan bakteriostatik rivanol dipigaw\u00e9 ku cara ngaganggu pros\u00e9s vital dina asam nukleat s\u00e9l mikroba. Efektivitas rivanol condong leuwih kuat dina bakteri gram positif batan gram n\u00e9gatif. Sanajan fungsi antiseptikna henteu sakuat jenis s\u00e9j\u00e9n, rivanol mibanda kapinunjulan henteu ngiritasi raramat, ku kituna loba dipak\u00e9 pikeun ngompres tatu, bisul, atawa borok bernanah. Lamun mibanda bisul di bujur, ngeueum dina larutan rivanol bisa mantuan ngagancangan penyembuhanna. Pikeun tatu kotor anu berpotensi infeksi leuwih badag, penerapan jenis antiseptik s\u00e9j\u00e9n anu leuwih kuat disarankan sanggeus tatu dibersihkeun.\nAlkohol.\nAlkohol nya\u00e9ta antiseptik anu kuat. Alkohol ma\u00e9han kuman ku cara ngagumpalkeun protein dina s\u00e9lna. Kuman ti jenis bakteri, suweng, protozoa sarta virus bisa pa\u00e9h ku alkohol. Alkohol (anu biasana dicampur yodium) pohara umum dipak\u00e9 ku dokter pikeun sterilkeun kulit sam\u00e9m\u00e9h sarta saenggeus suntikan sarta tindakan m\u00e9dis s\u00e9j\u00e9n. Alkohol kurang cocog pikeun dilarapkeun dina tatu kabuka alatan ngabalukarkeun rasa kabeuleum.\nJenis alkohol anu dipak\u00e9 minangka antiseptik nya\u00e9ta etanol (60-90%), propanol (60-70%) sarta isopropanol (70-80%) atawa campuran ti katiluna. Metil alkohol (metanol) henteu kaci dipak\u00e9 minangka antiseptik alatan dina kadar rendah og\u00e9 bisa ngabalukarkeun gangguan saraf sarta masalah dina n\u00e9njo. Metanol loba dipak\u00e9 pikeun kaperluan industri.\nYodium.\nYodium atawa iodine biasana dipak\u00e9 dina larutan beralkohol (disebut yodium tinktur) pikeun sterilisasi kulit sam\u00e9m\u00e9h sarta saenggeus tindakan m\u00e9dis. Larutan ieu henteu deui direkomendasikeun pikeun ngadisinfeksi tatu ringan alatan nyorong pembentukan jaringan parut sarta nambahan waktu penyembuhan. Generasi anyar anu disebut iodine povidone (iodophore), hiji polim\u00e9r larut cai anu ngandung kira-kira 10% yodium aktip, la\u00e9r leuwih ditol\u00e9ransi kulit, henteu memperlambat penyembuhan tatu, sarta ninggalkeun deposit yodium aktip anu bisa nyiptakeun \u00e9f\u00e9k berkelanjutan. Salah sahiji m\u00e9rek antiseptik nu mak\u00e9 iodine povidone nya\u00e9ta betadine.\nKauntungan antiseptik berbasis yodium nya\u00e9ta wengkuan lega aktivitas antimikrobana. Yodium niwaskeun kab\u00e9h patogen utama katut spora-sporana, anu h\u00e9s\u00e9 ditungkulan ku disinfektan sarta antiseptik s\u00e9j\u00e9n. Sawatara urang alergi ka yodium. Tanda alergi yodium nya\u00e9ta ruam kulit beureum, panas, bareuh sarta karasaeun ateul.\nHidrogen Peroksida.\nLarutan hidrog\u00e9n peroksida 6% dipak\u00e9 pikeun ngabersihkeun tatu sarta borok. Larutan 3% leuwih umum dipak\u00e9 pikeun pertolongan kahiji tatu gores atawa iris ringan di imah. Hidrog\u00e9n peroksida pohara \u00e9f\u00e9ktifnumpes jenis kuman anaerob anu henteu merlukeun oksigen. Tapi, oksidasi kuat anu ditimbulkeunna ngarangsang pembentukan parut sarta nambahan waktu penyembuhan. Untung ngurangan \u00e9f\u00e9k gigireun / sabeulahna, hidrog\u00e9n peroksida leuwih had\u00e9 dipak\u00e9 jeung cai ny\u00e9r\u00e9l\u00e9k sarta sabun, ku kituna kawatesanan. Lamun ngagunakeun hidrog\u00e9n peroksida minangka ubar gugurah, kedah ngaluarkeunana sanggeus kukumur, Ulah diinum.\nSajaba kaopat bahan di luhur, di mangsa katukang aya og\u00e9 antiseptik berbasis m\u00e9rkuri anu dipikawanoh kalayan ngaran merkurokrom atawa ubar beureum. Ubar beureum kiwari henteu dianjurkeun, komo dilarang di loba nagara maju, alatan kandungan m\u00e9rkurina bisa picilakaeun pikeun awak. Sawatara zat alami kawas madu, lidah buaya sarta bawang bodas og\u00e9 bisa dipak\u00e9 minangka antiseptik."}
{"id": "34070", "revid": "25926", "url": "https://su.wikipedia.org/wiki?curid=34070", "title": "Ucang-Ucang Angg\u00e9", "text": "Ucang-ucang angg\u00e9 nya\u00e9ta kawih kaulinan anu biasana dilakukeun ku budak atawa kolot nu keur ngasuh budakna, bari ucang-ucangan diuk dina golodog nu aya kolongan, sukuna diayun-ayunkeun ka hareup jeung ka tukang ka lebah kolong handapeun pangdiukan sababaraha kali. Biasana bari ngasuh budak leutik boh adi boh dulur ku nu ngasuh budak leutik mah tonggong dampal sukuna sok didiukan ku budak asuhanana, bisana ngolo budak nu hayang jajan indungna teu boga duit, atawa ngolo budak nu keur ceurik diheureuyan ku batur sok seuri deui ari diucang-ucangan mah langsung bungah deui, kitu kolot baheula mah ari ngolo budak t\u00e9h, b\u00e9da jeung jaman ayeuna ngolo budak t\u00e9h geus w\u00e9 dib\u00e9r\u00e9 duit langsung cageur biasa deui, \u00e9l\u00e9h ku duit mah atawa dib\u00e9r\u00e9 eskrim geus w\u00e9 langsung jemp\u00e9 ceurikna t\u00e9h. Barudak nu na\u00e9k dahan awi og\u00e9 sok ucang-ucangan bari ngawih ucang-ucangan malah aya nu sok bari eundek-eundekan ngaheureuyan nu ngaliwat. Ngawihna kieu :\n&lt;poem&gt;\n\"Ucang-ucang angg\u00e9\"\n\"Mulung muncang ka papangg\u00e9\"\n\"Diudag ku anjing ged\u00e9\"\n\"Anjing ged\u00e9 nu Ki Leb\u00e9\"\n\"Ari gog, gog cungungung.\"\n&lt;/poem&gt;"}
{"id": "34071", "revid": "25926", "url": "https://su.wikipedia.org/wiki?curid=34071", "title": "Trang-trang kol\u00e9ntrang", "text": "Trang-trang kol\u00e9ntrang nya\u00e9ta kawih kaulinan anu dikawihkeun ku barudak sangkan hujan raat, ngarawihna babarengan henteu sosoranganan. dina ngawihkeunana dipingpin ku hiji budak nu pangkolotna, tuluy diturutan ku budak s\u00e9j\u00e9nna. Biasana ngarawihna bari dariuk, atawa keur ngarumpul di tepas jeung t\u00e9ras imah sabari siduru di hawu atawa sabari ngariung jeung kulawargana, atawa jeung babaturanana teu kaci lamun ieu kawih dikawihkeunna ku sorangan, cenah mah hujanna og\u00e9 moal raat lamun dikawihkeunna ku sorangan mah jadi kudu ku lobaan babarengan, sakapeung mah sok dilombakeun ieu kakawihan t\u00e9h pikeun sababaraha golongan nu tangtunu reueus kana kabudayaan sunda. Barudak bihari mah kana kakawihan t\u00e9h \u00e9stuning tarapti pisan, mun r\u00e9k nanaon og\u00e9 sakapeung mah sok bari ngawih boh keur leumpang, keur cicing komo keur ngalamun mah malah sok nyiptakeun sisindiran sorangan dina lamunanana. Ieu di handap aya kawih kaulinan budak mun keur nungguan hujan sangkan raat kieu rakitanana:\n&lt;poem&gt;\n\"Trang-trang kol\u00e9ntrang\"\n\"Si londok pa\u00e9h nundutan\"\n\"Tikusruk kana durukan\"\n\"Mesat gobang kabuyutan.\"\n&lt;/poem&gt;\nKawih lianna :\n&lt;poem&gt;\n\"Trang-trang kol\u00e9ntrang\"\n\"Si londok pa\u00e9h nundutan\"\n\"Tikusruk kana durukan\"\n\"Mesat gobang kabuyutan\"\n\"Ny\u00e9h prot ny\u00e9h prot\"\n\"Nya ny\u00e9r\u00e9h nya kempot.\" \n&lt;/poem&gt;"}
{"id": "34072", "revid": "10846", "url": "https://su.wikipedia.org/wiki?curid=34072", "title": "Oasis (grup musik)", "text": "Oasis nya\u00e9ta grup musik asal Inggris anu dibentuk ku Liam Gallagher (Gitaris, penulis lagu), Noel Gallagher (gitaris, vokalis)j, Gem Archer (ritem), Andy Bell (bassis, gitaris), Zak Starkey (drummer). Oasis dibentuk taun 1991 di Manchester, Inggris. Oasis pernah jadi grup musik anu suks\u00e9s taun 1990-an, malah mah kungsi dil\u00e9l\u00e9r \"The Guinness Book Of Hit Singles And Albums\" keur kat\u00e9gori \"Most Successful Act of the Last Decade\" di Inggris.\nMunculna Oasis Katut Debutna.\nOasis mimiti kabentuk ti hiji kelompok ngaranna \"rain\". Liam Gallagher asup salaku vokalis, terus ngaran grup musikna robah jadi Oasis. Teu lila adina Liam, Noel Gallagher asup jadi gitaris sakaligus vokal latar kalayan kondisi man\u00e9hna anu mingpin. Taun 1991-1992, Oasis fokus kana latihan, rekaman d\u00e9mo, jeung manggung di Tempat-tempat leutik. Taun 1994, Oasis ngaluarkeun album pertamana \"supersonic\" anu kalintang suks\u00e9s.\nALbum-album Oasis di antarana: \"Definitely Maybe\" (1994), \"Morning Glory? (What's the Story\", 1995), \"Be Here Now\" (1997), \"Standing on the Shoulder of Giants\" (2000), \"Heathen Chemistry\" (2002) jeung \"Don't Believe the Truth\" (2005). Sababaraha \"single\" Oasis pernah jadi jawara tangga lagu di Inggris, di antarana: 1995 - Some Might Say, 1996 - Don't Look Back in \"Anger\", 1997 - \"D'You Know What I Mean?\", 1998 - \"All Around the World\", 2000 - \"Go Let It Out\", 2002 - \"The Hindu Times\", 2005 - \"Lyla\", 2005 - \"The Importance of Being Idle\". Lian ti \u00e9ta lagu-lagu s\u00e9j\u00e9n anu kasohor dianarana: \"Wonderwall, Champaign Supernova\", jeung \"live forever\"."}
{"id": "34073", "revid": "25926", "url": "https://su.wikipedia.org/wiki?curid=34073", "title": "Ol\u00e9-ol\u00e9 Ogong", "text": "Ol\u00e9-ol\u00e9 ogong nya\u00e9ta kawih kaulinan nu biasana dikawihkeun ku barudak nalika pan\u00e9n bari laleumpang dina galengan maran\u00e9hna nyieun tal\u00e9ot (emp\u00e9t-emp\u00e9tan) dijieun tina jarami garing. Biasana mun keur usum pan\u00e9n Barudak sok bari ol\u00e9-o\u00e9an suka bungah jalan galengan mapay sawah bari arulin sok tara balik ka imah lamun can b\u00e9r\u00e9s nyieun tal\u00e9ot mah. Rakitanana kieu :\n&lt;poem&gt;\n\"Ol\u00e9-ol\u00e9 ogong\"\n\"Melak cab\u00e9 di Tarogong\"\n\"Dihakan ku emb\u00e9 ompong\"\n\"Dit\u00e9ang kari sapotong.\"\n&lt;/poem&gt;"}
{"id": "34074", "revid": "25926", "url": "https://su.wikipedia.org/wiki?curid=34074", "title": "Teater Yunani Kuno", "text": "Drama nu kiwari mindeng dipintonkeun, asalna mah ti jaman Yunani Purba. Tahun 600 SM, dina upacara-upacara kaagamaan, masarakat Yunani ngayakeun raram\u00e9an nu di jerona aya acara ngibing jeung ngahaleuang salaku m\u00e9dia panghormatan ka d\u00e9wa Dionysius. Sanggeus kitu maran\u00e9hna nyieun hiji pasanggiri drama dina \u00e9ta acara nu dilaksanakeun taun 534 SM di Athena. Drama nu harita dipintonkeun nya\u00e9ta drama tragedi, tur nu jadi jawarana nya\u00e9ta Thespis, aktor jeung panulis munggaran nu kasohor ka sakuliah dunya.\nSanajan Thespis mangrupa tokoh historis, tapi ku bangsa Yunani dijadikeun legenda. Sagala rupa nu aya patalina jeung drama, pasti dipatalikeun jeung Thespis nepi ka lakon dina drama dingaranan \"thespian\". \nDrama Yunani aya dina puncak kamekaranana dina taun 400 SM. Drama masih dipintonkeun minangka ritual kaagamaan. Di Athena tempat pintonan drama nu kasohor nya\u00e9ta Teater Dionysius nu aya di gigireun Acropolis, puseur kuil kota Athena. Ieu tempat cukup pikeun 14.000 nu nongton. \nUrang Yunani Kuno mimiti ngaresmikeun t\u00e9ater minangka seni dina ngamekarkeun drama tragedi, komedi jeung satir. Masarakat Yunani ngamangpaatkeun karakter mitologis tur ngamekarkeun kons\u00e9p drama kritik dramatis. Dina karya mod\u00e9ren ieu karya geus disaluyukeun sarta diinterpr\u00e9tasi sangkan bisa saluyu jeung jaman. Contona wa\u00e9 saperti nu ditawarkeun ku Antigone nu digunakeun ku Anoulih dina taun 1944 pikeun nyieun hiji pernyataan ngeunaan ayana Nazi di Perancis sarta Brecht dina taun 1948 nu nyaruakeun Creon minangka Hitler.\nWangun Drama di Yunani.\nTrag\u00e9di.\nku lantaran ayana trag\u00e9di tina upacara agama, sipat ieu pintonan sakral, puitik, jeung filosopis. Ampir sakab\u00e9h carita tragedi asalna tina mitologi agama Yunani. Lakon dina trag\u00e9di biasana miboga kah\u00e9ngk\u00e9ran nu atra pisan sarta mindeng nyanghareupan masalah moral. Biasana lakon utama trag\u00e9di gagal ngalawan musuhna tur pamustunganana mah pinasti panggih jeung pati.\nSatyr.\nSatyr mangrupa kom\u00e9di nu p\u00e9nd\u00e9k sarta hampang, sipatna bodor tur parodi dina mitologi. Lalakonna biasana mah mahluk dong\u00e9ng satengah manusa satengah sato.\nKom\u00e9di heubeul.\nKom\u00e9di asal kecapna tina \"komoida\" nu hartina nyieun kabagjaan. Dina kom\u00e9di, lakon utama digambarkeun salaku nu mawa ide pikabungaheun. Biasana sanggeus ieu pintonan kom\u00e9di anggeus dituluykeun ku \"komos\" atawa ngayakeun hiji raram\u00e9an. \nKom\u00e9di anyar.\nTrag\u00e9di mimiti tara dipintonkeun sanggeus taun 400 SM, tapi sabalikna jeung kom\u00e9di. Kom\u00e9di sanggeus taun 400 SM ngalaman parobahan nepi ka kom\u00e9di nu ditulis sanggeus taun 338 SM mah dingaranan kom\u00e9di anyar. B\u00e9da jeung kom\u00e9di heubeul nu ngangkat t\u00e9ma ngeunaan sosial jeung politik, ieu t\u00e9ma kom\u00e9di leuwih museur kana kahirupan rumah tangga kelas menengah di Athena."}
{"id": "34075", "revid": "25926", "url": "https://su.wikipedia.org/wiki?curid=34075", "title": "Kalong King", "text": "Kalong king nya\u00e9ta kawih kaulinan anu dikawihkeun nalika layung pasosor\u00e9, biasana lamun aya kalong ngaliwat tinggalayang disurakan bari dikawihan. Nalika kalong ngaliwat, barudak sok ribut nyurakan bari ngawih kalong king, suka bungah seuseurian nyurakanana og\u00e9 sok tara kira-kira jiga nu ijid ka kalong t\u00e9h, ngan ram\u00e9 w\u00e9 da barudak mah n\u00e9angan hiburan pikeun ngabubungah hat\u00e9na lain saukur nyurakan. Kieu kawihna :\n&lt;poem&gt;\n\"Kalong king, kalong king\"\n\"Bapa sia utah ngising\"\n\"Dibura ku madu ucing\"\n\"Madu ucing meunang maling\"\n\"Maling ti imah aing.\"\n&lt;/poem&gt;"}
{"id": "34076", "revid": "25926", "url": "https://su.wikipedia.org/wiki?curid=34076", "title": "Meuncit Reungit", "text": "Meuncit reungit nya\u00e9ta kawih kaulinan barudak anu dikawihkeun bari siduru atwa kabeneran aya nu keur ngadurukan sampah boh kolot boh budak deui nu keur ngadurukanna mah, tempatna di buruan imah atawa tukangeun imah nu lega jauh ti imah tatangga sabab paur bisi kadurukan t\u00e9pa ka nu s\u00e9j\u00e9nna. Ngajauhan hal \u00e9ta, kolot biasana ngadurukannana di tempat nu \"terbuka\" atawa deukeut jeung cai, saperti di sisi susukan atawa di tempat nu loba taneuhna saeutik jukutna. Biasana dilakukeun ku barudak keur waktu peuting atawa magrib sam\u00e9m\u00e9h ngaji ka masigit atawa sam\u00e9m\u00e9h solat isa, sok ulin heula bari ngawih ngagugulung kolot atawa budak s\u00e9j\u00e9n nu kabeneran keur ngadurukan sampah pelastik atawa ngahaja siduru alatan tiris kabulusan, kakawihan ieu dipangaruhan pisan ku kaayaan tempat, biasana barudak nu cicingna di da\u00e9rah gunung atawa di sisi laut jarang dikawihkeun ku barudak nu cicingna di perkotaan. Rakitanana kieu:\n&lt;poem&gt;\n\"Di dieu meuncit reungit\"\n\"Di dinya meuncit domba\"\n\"Di dieu beuki leungit\"\n\"Di dinya beuki loba.\"\n&lt;/poem&gt;\nKawih lianna :\n&lt;poem&gt;\n\"Ka ditu meuncit domba\"\n\"Ka dieu meuncit reungit\"\n\"Ka ditu beuki loba\"\n\"Ka dieu beuki leungit.\"\n&lt;/poem&gt;"}
{"id": "34078", "revid": "25926", "url": "https://su.wikipedia.org/wiki?curid=34078", "title": "Tong Tong Papatong", "text": "Tong tong papatong nya\u00e9ta kawih kaulinan anu dikawihkeun ku barudak lamun r\u00e9k ngala papatong. Biasana dikawihkeun bari n\u00e9angan papatong mawa eupan ny\u00e9r\u00e9 nu mak\u00e9 geutah cau atawa dangdauanan nu geus digeutahcauan mancing papatong sangkan datang eunteup ka \u00e9ta daun, baheula mah ngala papatong t\u00e9h ku awi atawa ny\u00e9r\u00e9 bari digeutahan ngarah napel papatongna teu bisa ingkah jeung biasana ari dikawihan mah papatong t\u00e9h sok babari datangna, teu cara ngan diudag-udag hungkul sok h\u00e9s\u00e9 ngalana jeung sok kabur wa\u00e9, ari kaburna papatong mah sakali ngapung t\u00e9h sok jauh pisan ti tempat man\u00e9hna eunteup jadi h\u00e9s\u00e9 n\u00e9anganana, nu matak barudak baheula mah sok ngarawih bari ngala papatong t\u00e9h. Matak mak\u00e9 geutah cau t\u00e9h sabab geutahna t\u00e9h rapet pisan bisa og\u00e9 mak\u00e9 geutah tangkal kar\u00e9t \u00e9ta mah bakal leuwih rapet. Cara ngawihkeunana og\u00e9 kudu tarik ulah laun, sangkan papatongana daratang, ngawihkeunna og\u00e9 kudu bari leuleumpangan ulah cicing di tempat, kudu bari n\u00e9angan, kieu rakitan kawihna:\n&lt;poem&gt;\n\"Tong tong papatong\"\n\"Dib\u00e9r\u00e9 cau sapotong\" \n\"Ari b\u00e9ak m\u00e9nta deui\"\n\"Teup, teup, teup\" \n\"Ari eunteup jang Si Ujang.\"\n&lt;/poem&gt;"}
{"id": "34079", "revid": "15233", "url": "https://su.wikipedia.org/wiki?curid=34079", "title": "Franky", "text": "Franky nya\u00e9ta ngaran karakter fiktif dina Manga jeung Anime One Piece. Franky nya\u00e9ta cyborg anu asalna ti kota cai Water Seven, Franky og\u00e9 pamingpin kelompok pembongkar parahu Keluarga Franky. Franky miboga awak badag, osok mak\u00e9 baju Hawaii anu kancingna muka, og\u00e9 ngan ukur mak\u00e9 calana jero.\nKapribadian.\nFranky nya\u00e9ta cyborg anu \"Konyol\" tur bodo, Franky osok ngalakukeun pose-pose anu teu puguh sam\u00e9m\u00e9h beraksi. Salian ti \u00e9ta, Franky og\u00e9 gampang ngambek, jeung ceurik.\nTapi Franky osok pedula ka jelma anu aya di sabudeureunna, jiga anak buahna jeung Usopp anu kakarak jadi babaturanna. Panampilan Franky mangrupa Parodi tina Ace Ventura, tina baju hawaiina dugi ka buukna.\nImpian Franky nya\u00e9ta nyieun parahu anu pang had\u00e9na di dunia anu engk\u00e9na bakal ngulilingan dunia. Frangky dijadikeun tukang ngabenerkeun parahu di kelompok bajak laut Topi Jerami.\nCyborg Tingkat 2.\nFranky anu di teleport Kuma ka pulo salju, pulo \u00e9ta mangrupa pulo tempat asal DR. Vegapunk, dokter jenius anu ngadamel cyborg. Franky teu kahaja asup ka imahna DR. Vegapunk anu sakaligu laboratorium rahasiana. di dinya Franky ngarobah awakna, jeung nyieun senjata ayar."}
{"id": "34080", "revid": "25926", "url": "https://su.wikipedia.org/wiki?curid=34080", "title": "Pim-pom Pilem", "text": "Pim-pom pilem nya\u00e9ta kawih kaulinan anu tujuanana pikeun ngundi. Biasana aya pamingpinna ti salah saurang barudak (dipilih anu pangged\u00e9na), cara ma\u00e9nna pamingpin ngeupeulkeun leungeun anu k\u00e9nca tuluy dikatengahkeun. Barudak s\u00e9j\u00e9nna anu ngarariung nurutan, ngeupeulkeun leungeun katuhuna tuluy dikateungahkeun tuluy pamingpinna ninggangan keupeulan barudak ku leungeun katuhuna bari ngawih. Lamun ngawih pamingpinna nepi kana \"tiguling\", ninggangan eureun. Budak nu katinggang leungeunna meunang undian. Rakitanana kieu :\n&lt;poem&gt;\n\"Pim-pom pilem jab\u00e9s\u00e9\"\n\"S\u00e9dan beureum ti Jogja\"\n\"Batu ngampur dikempis\"\n\"Pisang cau karon\u00e9ng\"\n\"N\u00e9ngt\u00e9t bujal di gunung\"\n\"Nungtun sapi keur depa\"\n\"Parahuna tiguling.\"\n&lt;/poem&gt;"}
{"id": "34081", "revid": "25926", "url": "https://su.wikipedia.org/wiki?curid=34081", "title": "Si Unyil", "text": "Si Unyil nya\u00e9ta tokoh karakter bon\u00e9ka budak ciptaan Drs. Suyadi (tokoh Pa Rad\u00e9n). Mimiti ngajumantara tanggal 5 April 1981, di T\u00e9l\u00e9visi R\u00e9publik Indon\u00e9sia (TVRI) unggal po\u00e9 minggu jam 8 isuk-isuk kalawan total \u00e9pisode 603. Si Unyil hadir di layar t\u00e9l\u00e9visi dina mangsa salila 12 taun (1981-1993). Pr\u00e9dikatna minangka maskot dalapan puluhan pantes dicangking ku ieu tokoh bon\u00e9ka nu mak\u00e9 kop\u00e9ah jeung pipina gembil t\u00e9h. Unyil diproduksi ku PPFN \u2013 Pusat Produksi Film Negara di jaman Orde Baru. \nSalila 20 taun, tokoh Si Unyil jadi salah sahiji figur anu ngawakilan ikon Indon\u00e9sia. Tapi alatan hal-hal nu tangtu kayaning munculna stasiun-stasiun t\u00e9l\u00e9visi swasta nyababkeun Si Unyil teu disiarkeun deui. Ikon budaya Indon\u00e9sia nya\u00e9ta salah sahiji figus anu bisa ngawakilan sakumna masarakat Indon\u00e9sia dina rupa-rupa asp\u00e9k kahirupan. Carita Si Unyil geus nyirorot pisan, ku sabab ayana kamekaran t\u00e9hnologi jeung informasi mangsa kiwari.\nSabada beuki r\u00e9ana stasiun TV di Indon\u00e9sia, Si Unyil beuki nyirorot salila 20 taun katomp\u00e9rnakeun nepika kiwari alatan beuki r\u00e9ana film-film deungeun kalawan carita anu rupa-rupa.\nFigur Si Unyil.\nSi Unyil geus jadi salah sahiji bagian anu teu bisa dipisahkeun tina budaya popul\u00e9r di Indon\u00e9sia alatan midanda ciri has anu b\u00e9da jeung tokoh-tokoh budak s\u00e9j\u00e9nna.\nBapa jeung indungna Si Unyil nya\u00e9ta tipikal kolot Jawa. Karesep Pa Unyil (Pa Sirod) t\u00e9h nya\u00e9ta ngingu perkutut, sawatara Bu Unyil (Bu Maimunah) teu wel\u00e9h sibuk ku nyiru.\nUnyil og\u00e9 sok minton kalawan musikal. Unyil sabalad-balad boga band au ngaranna Band Dekil. Unggal ngarayakeun pang\u00e9ling-ng\u00e9ling 17 Agustus atawa Sumpah Pemuda, band Dekil mindeng tampil di hareupeun Pa Lurah, Ibu Guru, jeung geged\u00e9n-geged\u00e9n d\u00e9sa lianna. Lagu hit \"Aku Anak Sehat\" og\u00e9 dalah suks\u00e9s alatan Unyil saparakanca. Nalika IPTN hasil nyieun pesawat sorangan (CN235) jeung dingaranan Tetuko (ngaran leutik Gatot Kaca) ku Pr\u00e9sid\u00e9n Suharto, mangka band Dekil resmi diganti ngarana jadi Band Tetuko.\nBand Dekil.\nvocalist: Melani &lt;br&gt; \ndrum :Endut &lt;br&gt;\ngitar: Unyil dan Usro &lt;br&gt;\nkeyboard : Ucrit\n\u00c9kspr\u00e9si bon\u00e9ka tokoh-tokoh dina Si Unyil umumna mah basajan. Sahenteuna aya lima \u00e9kspr\u00e9si, nu hartina aya lima pasemon bon\u00e9ka nya\u00e9ta normal (biasa), ngambek (kalawan halis nu ampir ngahiji), ceurik, seuri, jeung \u00e9kspr\u00e9si sangeus pas\u00e9a (buuk awut-awutan kalawan aya warna biru dina sakubeng panon alatan urut buenang kateunggeul).\nS\u00e9ting Latar.\nLatar panggung Bon\u00e9ka Si Unyil nya\u00e9ta di hiji d\u00e9sa manaboa nu ngaranna D\u00e9sa Suka Maju. \u00c9ta d\u00e9sa t\u00e9h h\u00e9jo ng\u00e9mploh ku tatangkalan, malah mah boga leuweung lindung sagala. D\u00e9sa Suka Maju t\u00e9h nya\u00e9ta hiji proy\u00e9k d\u00e9sa id\u00e9al, d\u00e9sa percontohan pamar\u00e9ntah minangka sponsor utama Si Unyil.\nDipupuhuan ku Pa Lurah (mak\u00e9 kaca mata, kumisna ipis, jeung boga rupa gado anu nyungcung pisan), d\u00e9sa Suka Maju og\u00e9 mintonkeun wawasan Bhin\u00e9ka Tunggal Ika. Aya Pa Rad\u00e9n anu Jawa f\u00e9odal, Bu Bariah anu Maduro-Suroboyo, Bang Togar ti M\u00e9dan, Meilani jeung kulawargana anu Tionghoa. Ku lengkep-lengkepna d\u00e9sa Suka Maju, b\u00e9ncong nu sok ngam\u00e9n jeung nu g\u00e9lo og\u00e9 diondang asup ka ieu d\u00e9sa. \nUnyil m\u00e9mang dimaksudkeun minangka program pangatikan (sakaligus hiburan) pikeun barudak sangkan jaga jadi warga nagara anu alus. Dina \u00e9pisode-\u00e9pisode awal, Si Unyil tampil matak pikaboseneun sabab karakter nu aya masih k\u00e9n\u00e9h lempeng bersih. Kakara dina \u00e9pisode-\u00e9pisode satuluyna tokoh Pa Rad\u00e9n (ngaran lengkepna, Rad\u00e9n Mas Singomenggolo Jalmowono) anu medit-f\u00e9odal-t\u00e9mpram\u00e9ntal, Pa Ogah, Pa Abl\u00e9h, (duanana pangangguran sakaligus pangedulan kabina-bina) dihadirkeun. Tuluy ngaruntut karakter B\u00e9hom (palaku kriminal sajati, botak jeung matak pikasieuneun kalawan halisna ngahiji melengkung ka luhur), Bibi C\u00e9r\u00e9w\u00e9d, Bu Bariah, Engkong, jeung sababaraha karakter numpang liwat (misalna Joni alias Jontor, alo Bibi C\u00e9r\u00e9w\u00e9d ti Jakarta, anu teu wel\u00e9h mak\u00e9 kaca panon hideung jeung \"walkman\" dina ceulina).\nDina bagian barudak anu jadi fokus ieu s\u00e9rial t\u00e9h, salian ti Si Unyil anu jadi tokoh utama, rupa-rupa karakter kuat og\u00e9 milu hadir. Aya Ucrit, Usro anu borangan tapi lamun gelut teu pernah mundur. Duanana aya dina g\u00e9ng anu sarua jeung Si Unyil. Dina g\u00e9ng nu s\u00e9j\u00e9nna, nya\u00e9ta g\u00e9ng anu teu wel\u00e9h pas\u00e9a jeung g\u00e9ng Si Unyil, aya Endut, Cuplis, jeung P\u00e9s\u00e9k (alias Kendar). Di bagian barudak aw\u00e9w\u00e9, aya trio Tinah-Siti-Meylani nu jadi panglengkep. Dina sababaraha \u00e9pisode sempet og\u00e9 muncul karakter Tini, alona Pa Rad\u00e9n, nu mindeng jadi korban f\u00e9odalisme mamangna. Mamangna alias Pa Rad\u00e9n maksakeun pikeun nyebut tini ku ngaran Tineke (ngaran anu semu-semu ngawalanda), sawatara jalmana mah leuwih resep disebut Tini ba\u00e9.\nMisi, Jargon jeung Hit.\nMinangka produk nagara Si Unyil teu leupas tina rupa-rupa misi. Alatan kuatna misi pamar\u00e9ntah, matak sababaraha \u00e9pisodena og\u00e9 mak\u00e9 ngaran program pamar\u00e9ntah minangka judulna. \"ABRI Masuk D\u00e9sa, Operasi Bersih, Buta Aksara, Hardiknas, Cinta Lingkungan, Buta Senja\" nya\u00e9ta sababaraha judul di antara program pamar\u00e9ntah anu dis\u00e9r\u00e9d asup kana serial Si Unyil jeung jadi judul \u00e9pisode.\nAlatan \u00e9ta hal og\u00e9, rupa-rupa jargon upamana \"Aku Anak Sehat, Gotong Royong, Kerja Bakti ,Toleransi\" jeung \"Tenggang Rasa\" jadi jargon anu mindeng dipak\u00e9 dina pagunemanana.\nRumpaka lagu Aku Anak Sehat: \nSanajan kerep pisan diwuwuhan ku misi, dina r\u00e9a \u00e9pisode Si Unyil tetep tampil m\u00e9ncrang, matak pikaseurieun, ngabumi, beunghar ku karakter nu ahirna jadi hit nasional. Rupa-rupa istilah anu jadi jargon tayangan carita bon\u00e9ka Si Unyil di antarana:\nMusik : \"Cis Kacang Buncis Ny\u00e9ngcl\u00e9. . . .\" \nHusus pikeun Pa Ogah, Pa Rad\u00e9n jeung Bu Bariah, sok komo maran\u00e9hna tuluy hirup dina wujud manusa asli, ngarambah dina acara panggung hiburan barudak, jeung ahirna jadi tokoh panghibur sakaligus palawak. Sawatara Si Unyil sorangan teu bisa meunang kasuks\u00e9san anu sarua jeung kompatriot-kompatriotna.\nUnyil raket pisan kana kahirupan sapopo\u00e9, malah sok aya nu nepika ditelah mak\u00e9 sesebutan karakter dina carita Si Unyil. Misalna ba\u00e9: \nDong\u00e9ng jeung Agama.\nTapi Si Unyil teu ngan saukur nyaritakeun ngeunaan kahirupan nyata di d\u00e9sa Suka Maju anu sakapeung pohara pinuhna ku jargon jeung pesen pamar\u00e9ntah. Dina sababaraha \u00e9pisode panggung bon\u00e9ka Si Unyil ngadadak robah jadi latar carita-carita dong\u00e9ng anu akrab jeung barudak. Kacatet diatarana dong\u00e9ng \"Atu Belah, Ayu Berubah Rupa, Timun Mas, Uti jeung Raksasa,\" jeung sajabana. Dina \u00e9pisode-\u00e9pisode ieu pisan karakter-karakter anyar (bon\u00e9ka anyar) dimunculkeun, jeung carita Si Unyil teu ngan saukur lumangsung ti sakola, imah jeung pos kamling.\nNalika po\u00e9 agung, Unyil og\u00e9 ngusung carita-carita kaagamaan dina wangun dong\u00e9ng. Carita hijrahna Nabi Muhammad kungsi direkam dina \u00e9pisode nu judulna \"Hijrah\". Og\u00e9 nalika natal, dina hiji carita alkitab, kota Betlehem diusahakeun pikeun dihadirkeun dina wangun panggung bon\u00e9ka lengkep jeung lalaki Semit nu mak\u00e9 kafiy\u00e9h jeung tumpak onta.\nNgeunaan warna-warni umat pangagem agama og\u00e9 pohara ditonjolkeunna dina ieu s\u00e9rial bon\u00e9ka Si Unyil t\u00e9h. Unyil anu muslim teu asa-asa ngucapkeun pangwilujeng natal ka Ucrit anu katolik jeung M\u00e9ylani anu prot\u00e9stan. Kitu og\u00e9 sabalikna, kumaha M\u00e9ylani jeung Ucrit ilubiung ngingetkeun kawajiban puasa pikeun karakter anu kabeneran muslim saupama kabeneran bulan ramadhan datang. Unggal momen kaagamaan (ramadhan, idul fitri jeung idul adha, natal), Si Unyil baris ngusung t\u00e9ma anu sarupa, kalawan harmoni tol\u00e9ransi jeung t\u00e9nggang rasa anu leket.\nWawakil Figur Budaya Indonesia.\nSi Unyil mibanda sifat anu pohara had\u00e9na jeung pohara sopan ka saha ba\u00e9. Iwal ti \u00e9ta, Unyil teu wel\u00e9h som\u00e9ah ka balar\u00e9a. \u00c9ta sifat Si Unyil t\u00e9h ngawakilan budaya masarakat Indon\u00e9sia pisan anu mibanda sifat saperti kitu nu memang kawentar som\u00e9ah jeung sopan ka jalma lian.\nSi Unyil dina kamekaran jaman Indon\u00e9sia bisa disebut minangka sajarah dina dinya hiburan Indon\u00e9sia kalawan boga jasa anu penting dina kamajuan hiburan jeung pangatikan di Indon\u00e9sia.\nSi Unyil minangka tokoh hiburan jeung atikan di Indon\u00e9sia pohara dipicinta ku masarakat Indon\u00e9sia dina mangsana. Sanajan geus vakum salila 20 taun lilana dina dunya hiburan, tapi ngaranna tetep jadi tokoh hiburan anu bisa malikkeun citra budaya bangsa Indon\u00e9sia dina dunya hiburan anu kiwari r\u00e9a dipinuhan ku tokoh-tokoh idola barudak deungeun.\nDina tayangan film, Si Unyil katingal pikaresepeun. Dina caritana mibanda unsur-unsur pangatikan anu ngajak panongton pikeun milampah kahad\u00e9an jeung silih asih ka sakumna mahluk ciptaan Nu Maha Kawasa. Pohara pentingna pangatikan pikeun masarakat Indon\u00e9sia, sangkan ngajadikeun ieu nagara beuki maju nu teu teu \u00e9l\u00e9h ku nagri deugeun.\nMasarakat Indon\u00e9sia og\u00e9 r\u00e9a pisan meunang pangatikan tina carita Si Unyil ku cara nyonto atawa mireng kekecapan Si Unyil saparakanca dina carita si Unyil kalawan daria."}
{"id": "34082", "revid": "15233", "url": "https://su.wikipedia.org/wiki?curid=34082", "title": "Teater Romawi", "text": "Sanggeus taun 200 SM, kagiatan seni pindah ti Yunani ka Roma, kitu og\u00e9 jeung drama. Drama-drama Romawi kacida pentingna dina kamekaran sajarah lantaran ged\u00e9 pangaruhna ka jaman Renaissance. Loba panulis Renaissance nu tatapakanana tina drama-drama Yunani nu disadur kana drama Romawi, misalna wa\u00e9 William Shakespeare. \nT\u00e9ater Roma mangrupa hasil adaptasi tina t\u00e9ater Yunani, b\u00e9dana t\u00e9h dina scene ditambahan t\u00e9mbok nu jangkung nu disebut \"Fa\u00c7ade\". Panggung mibanda pungsi minangka jalan. Pamar\u00e9ntah ngan saukur m\u00e9r\u00e9 bantuan dina pintonan-pintonan, sedengkeun waragadna mah jadi tanggung jawab jalma nu baleunghar.\nWangun drama di Teater Romawi.\nTrag\u00e9di.\nWangun drama ieu diwanohkeun ka Roma taun 240 SM ku Livius Andronicus (ngaliwatan saduran trag\u00e9di-trag\u00e9di Yunani). Panulis trag\u00e9di nu kasohor nya\u00e9ta Lucius Annaeus Seneca (4 SM-65 SM). Seneca nya\u00e9ta inohong politik jeung sasta sarta sauranf filsuf nu nganut mazhab STOA. Tulisan-tulisanana leuwih museur kana filsafat, sawatara surat, esei, sarta hiji satyr jeung 9 trag\u00e9di.\nKom\u00e9di.\nAmpir sarua jeung kom\u00e9di anyar Yunani. Lakon koor dileungitkeun sarta ditambahan ku musik jeung lagu. Panulis-panulisna nya\u00e9ta Terence jeung Plautus. \nDrama minor.\nIeu drama dibagi jadi tilu nya\u00e9ta farce p\u00e9nd\u00e9k, mime (drama p\u00e9nd\u00e9k nu faktual), jeung pantomim. \nJenis drama nu dipikaresep di Roma nya\u00e9ta kom\u00e9di, farce p\u00e9nd\u00e9k, pantomime, jeung pintonan-pintonan s\u00e9nsasional."}
{"id": "34083", "revid": "27657", "url": "https://su.wikipedia.org/wiki?curid=34083", "title": "Oray-Orayan", "text": "'\"Oray-orayan\"' nya\u00e9ta kawih kaulinan anu sok dihaleangkeun nalika barudak r\u00e9k ulin ucing-ucingan, biasana sam\u00e9m\u00e9h prung ulin, barudak sok silih cekel heula taktak. Nu tukang nyekel taktak nu hareupeunana jeung saterusna tuluy maju ka k\u00e9nca ka katuhu katempona ngal\u00e9or siga oray bari ngawih tuluy luar-l\u00e9or mapayan jalan ngurilingan budak nu keur jaga jadi guha nepi kaasup salah saurang budak tuluy dititah milih r\u00e9k ka mana, naha r\u00e9k milu ka kelompok nu ka hiji guha katuhu atawa r\u00e9k milih kelompok nu ka dua guha ka k\u00e9nca, kawihna kieu:\n&lt;poem&gt;\n\"Oray-orayan\" \n\"Luar-l\u00e9or mapay sawah\"\n\"Entong ka sawah\" \n\"Par\u00e9na keur sedeng beukah\"\n\"Oray-orayan\"\n\"Luar-l\u00e9or mapay leuwi\"\n\"Entong ka leuwi\"\n\"Di leuwi loba nu mandi\"\n\"Saha nu mandi\"\n\"Anu mandi pandeuri\"\n\"Oray-orayan\" \n\"Luar-l\u00e9or mapay kebon\"\n\"Entong ka kebon\"\n\"Loba barudak keur ngangon\"\n\"Mending g\u00e9 teuleum di leuwi loba nu mandi\"\n\"Saha nu mandi\"\n\"Nu mandi pandeuri.\"\n&lt;/poem&gt;\nSanggeus kitu, huluna tuluy ngudak buntutna bari disada, \"kok, kok, kok, kok\".\nKawih liannna :\n&lt;poem&gt;\n\"Oray-orayan\"\n\"Oray naon\"\n\"Oray bungka\"\n\"Bungka naon\"\n\"Bungka laut\"\n\"Laut naon\"\n\"Laut dipa\"\n\"Dipa naon\"\n\"Di pandeuri, ri, ri, ri, ri . . . blos!.\"\n&lt;/poem&gt;"}
{"id": "34084", "revid": "15233", "url": "https://su.wikipedia.org/wiki?curid=34084", "title": "Teater Abad Pertengahan", "text": "Sanggeus kakawasaan Roma runtag, bantuan pamar\u00e9ntah og\u00e9 teu kat\u00e9mbong deui. Rombongan sandiwara keliling nu mintonkeun \"mime\" jeung para \"troubadou\"r hirup nepi ka abad pertengahan Eropa. \nNaskah-naskah Terence, Plautus, jeung Seneca og\u00e9 diteundeun ku para paderi pikeun ditalungtik tur dianalisis gaya nulisna minangka mod\u00e9l gaya basa Latin. Drama abad pertengahan mekar antara taun 900-1500. Ieu drama leungit dina taun 1600-an nalika jaman reformasi, iwal ti di Spanyol.\nWangun Drama.\nDrama Liturgi.\nIeu drama mimiti mekar taun 900-an minangka bag\u00e9an tina upacara misa. Dina \u00e9ta upacara dipintonkeun drama p\u00e9nd\u00e9k dina basa Latin. Caritana biasana museur dina carita-carita agamawi nu dicokot tina Bible. Ieu drama dilakukeun di jero gar\u00e9ja nalika upacara misa. Taun 1200-an, ieu drama mimiti dibawa kaluar gar\u00e9ja. \nCycle.\nDina dasarna cycle masih aya dina tataran religious, ngan geus diseselan ku unsur bodor. Pintonan cycle dipintonkeun dina kar\u00e9ta kuda. Di sawatara dayeuh di Eropa, ieu pintonan dipintonkeun dina panggung nu panjang nu disebut \"Mansion\".\nMiracle\nIeu drama nyaritakeun ngeunaan jalma-jalma suci (santo-santo). Pintonanana biasana dilakukeun di jalan-jalan jeung di lapang.\nDrama Moral\nIeu drama leuwih museur kana t\u00e9ma kahad\u00e9an, nu beunghar jeung nu sangsara, \u00e9lmu pangaweruh, nu pinter jeung nu bodo, jeung sajabana. Tujuanana nya\u00e9ta n\u00e9mbongkeun ayana hiji hal nu patukangtonggong dina ieu kahirupan. Biasana sipat ieu drama henteu dramatis. Dina drama ieu biasana aya badut minangka unsur bodorna. Ieu drama og\u00e9 nu loba mangaruhan William Shakespeare dina jaman Renaissance. \nFarce\nSipatna s\u00e9kul\u00e9r mekar di saluareun ger\u00e9ja. Sipatna komikal sarta dumasar kana carita-carita masarakatna. "}
{"id": "34085", "revid": "25926", "url": "https://su.wikipedia.org/wiki?curid=34085", "title": "Radiohead", "text": "Radioh\u00e9ad nya\u00e9ta grup musik rock alternatip asal Inggris kalayan personil Thom Yorke (vokal, gitar ritem, piano), Jonny Greenwood (gitar m\u00e9lodi, keyboard), Ed O'Brien (gitar, vokal, perkusi), Colin Greenwood (bassis, synthesizer) jeung Phil Selway (drum, perkusi). Radioh\u00e9ad dibentuk di Abingdon, Oxfordshire, Inggris taun 1986.\nSajarah.\nThom Yorke, anu ngamimitian naratas grup musik Radioh\u00e9ad. Awalna, Thom ma\u00e9n di grup musik TNT, terus ngajakan Cholin sangkan ngilu jeung man\u00e9hna jeung O'Brien pikeun nyieun grup musik anyar. Teu lila ti harita Phil asup jadi drummer. Adina Colin, Johny Greenwood sok ngaganggu latihan terus m\u00e9nta sangkan bisa ngilu dina band. Awalna Johnny jadi pama\u00e9n harmonika, terus keyboardis, anu ahirna jadi gitaris. Awalna ieu grup musik dingaranan \"On a Friday\" (po\u00e9 jum'at) sabab sok latihan po\u00e9 Jum'at. Debut pertamana dimulai di Yerikho Tavern taun 1987. Teu lila ti harita On a Friday ngajieun kontrak jeung EMI terus ngaganti ngaran grup musikna jadi Radioh\u00e9ad.\n\"Single\" pertamana nya\u00e9ta \"Creep\" anu dirilis taun 1992 nu diasupkeun dina album \"Pablo Honey\" sataun sanggeusna. Disusul ku album \"The Bends\" taun 1995. Album \"OK Computer\" dirilis taun 1997, terus album \"Kid A\" taun 2000. Sataun sanggeus album Kid A dirilis, giliran album \"Amnesiac\" anu dirilis. Taun 2003, album \"Hail to the Thief\" dirilis. Taun 2007, album \"In Rainbow\" dirilis. 2011 awal, album \"The King of Limbs\" dirilis. Husus album in rainbow jeung \"The King of Limbs\", dirilis sacara digital (\"download\" saacan dirilis dina bentuk konkr\u00e9t. "}
{"id": "34086", "revid": "11449", "url": "https://su.wikipedia.org/wiki?curid=34086", "title": "Batubara", "text": "Batubara\nBatubara nya\u00e9ta s\u00e9dim\u00e9n/daglegan \"endapan\" senyawa organik karbonan anu ngawujud sacara alamiah tina s\u00e9sa-s\u00e9sa tutuwuhan . Pertambangan batubara nya\u00e9ta pertambangan daglegan karbon anu aya dina jero bumi, kaasup bitumen padet, gambut, jeung batuan aspal. Mineral jeung batubara salaku sumber daya alam anu teu bisa dianyarkeun mangrupa kakayaan nasional anu aya dina kakawasaan nagara pikeun sahad\u00e9-had\u00e9na karaharjaan rahayat.\nPros\u00e9s ngawujudna batubara tina tutuwuhan ngaliwatan dua tahap, :\nTutuwuhan anu rungkad atawa pa\u00e9h, umumna bakal buruk jeung ancur nepi ka sanggeus sababaraha waktu lilana teu katingali deui wangun aslina. Dina enas-enasna mah pros\u00e9s jadi burukna t\u00e9h mangrupa oksidasi anu dilantarankeun ku ayana oksig\u00e9n jeung aktivitas bakt\u00e9ri atawa jasad renik lianna.\nMat\u00e9ri Pangwangun Batubara\nAmpir kab\u00e9h mat\u00e9ri anu ngawangun batubara nya\u00e9ta tutuwuhan.:\nRupa-rupa Batubara.\nDumasar kualitasna, batubara dibagi jadi 5, nya \u00e9ta: \nRujukan"}
{"id": "34087", "revid": "30237", "url": "https://su.wikipedia.org/wiki?curid=34087", "title": "Kendi", "text": "Kendi (lemesna: Caratan) nya\u00e9ta wadah paranti nendeun air minum, asalna tina taneuh liat anu wangunna buleud, beuheungna panjang.\n Kendi t\u00e9h mangrupa barang gagarabahan pikeun wadah cai, biasana lamun cai ditendeun dina kendi osok jadi tiis. Biasana kendi osok ditendeun dina luhureun m\u00e9ja paranti dahar.\n\u00c9timologi.\nSebutan kendi ilaharna dipikawanoh di Asia Tenggara. Kecap kendi asalna tina basa Sanskrit India nya\u00e9ta \"kundika\" anu hartina wadah cai nginum. Dina ikonografi Hindu kundika mangrupa rarangk\u00e9n ti Dewa Brahma jeung Dewa Siwa. Sedengkeun dina agama Budha kundika kendi t\u00e9h mangrupa \"Awalokisteswara\" jeung \"peziarah Bhuda\" anu mawa kendi, dianggap salah sahiji tina dalapan welas wadah cai anu dianggap jadi Rahib Suci Bhuda dina lalampahan n\u00e9angan Kitab Suci.\nPungsi Kendi.\nPungsi utamana kendi nya\u00e9ta pikeun wadah cai nginum, sangkan cai t\u00e9h jadi tiis jeung seger. Kendi og\u00e9 bisa jadi wadah pikeun ubar saperti ramuan (obat-obatan tradisional). Salain ti \u00e9ta kendi og\u00e9 dipak\u00e9 pikeun acara-acara nu tangtu, saperti dina kawinan di mana kendi t\u00e9h jadi lambang kawin, cai anu aya dina \u00e9ta kendi dianggap suci, murni jeung tiis, anu ngagambarkeun simbol kawin (nikah) anu sampurna. Di Jawa Barat aya upacara kawin, anu dina prakprakanana pangant\u00e9n aw\u00e9w\u00e9 ngumbah suku pangant\u00e9n lalaki ku cai kendi. Kendi og\u00e9 dipak\u00e9 dina acara sakral nalika upacara sam\u00e9m\u00e9h ngurebkeun mayit, saencan dikurebkeun osok aya tradisi meupeuskeun kendi anu eusina cai. Kendi dipak\u00e9 pikeun \"penobatan\" atawa \"pengukuhan\", saperti acara \u00e9kspor perdana, kontainer dibanjur ku cai kendi anu geus dipeupeuskeun, atawa nalika m\u00e9r\u00e9 ngaran hiji pausahaan.\nKendi di Unggal Wewengkon.\nDi Jawa Barat kendi dipak\u00e9 pikeun upacara adat ngawinkeun, Di Jawa Tengah kendi dipak\u00e9 nalika upacara ngurebkeun mayit. Di Bali kendi dipak\u00e9 dina acara-acara kaagamaan, jeung dipak\u00e9 barang kaulinan budak."}
{"id": "34088", "revid": "664220", "url": "https://su.wikipedia.org/wiki?curid=34088", "title": "Kampung Dukuh", "text": "Kampung Dukuh perenahna di wewengkon D\u00e9sa Cijambe, Kacamatan Cikelet. Jarak kampung dukuh ti d\u00e9sa Cijambekurang leuwih 1,5 Km, sedengkeun ti puseur dayeuh kurang leuwih 101 Km. Lega kampung Dukuh kurang leuwih 1,5 Ha, diwangun luhur 3 bagian atawa wewengkon, nya\u00e9ta 'feDukuh Dina, Dukuh Luar, sarta Astana Karomah. \nKampung Dukuh mangrupa salah sahiji pilemburan tradisional (kampung adat) anu masih ngagem kapercayaan karuhun, masarakat masih turut kana pamali jeung nasihat karuhun. Diwangun sawatara puluh imah anu kasusun dina kemiringan taneuh anu bertingkat. Saban tingkatan aya sederetan imah anu membujur ti kulon ka w\u00e9tan. \nKampung Dukuh mangrupa wewengkon pilemburan kalayan pola budaya religi anu kuat. Masarakat Kampung Dukuh miboga cara tempo hirup anu nyoko kana sufisme dina Mazhab Imam Syafii. Landasan budaya kasebut mangaruhan dina jieunan fisik pilemburan kasebut sarta adat istiadat masarakat Kampung Dukuh.\nDina abad ka-17, Rangga Gempol II anu basa harita jadi bupati Sumedang anu harita masih di handapeun kakawasaan Mataram, anjeunna ngajukeun pam\u00e9nta sangkan Sultan Mataram nunjuk salah saurang hakim atawa kapala agama di Sumedang ku sabab nalika \u00e9ta t\u00e9h jabatan eukeur kosong ku sabab hakim saenggeusna tilar dunya. Sultan m\u00e9r\u00e9 lolongkrang y\u00e9n ulah jauh-jauh n\u00e9angan panggantina lantaran jalma anu bisa ngagantikeuna t\u00e9h aya di hiji d\u00e9sa anu aya da\u00e9rah Pasundan. Tuluy Rangga Gempol II n\u00e9angan \u00e9ta jalma nu dipimaksud Sultan Mataram, ahirna kapanggih \u00e9ta jalma t\u00e9h nya\u00e9ta sy\u00e9kh Abdul Jalil pamingpin hiji pasantr\u00e9n. Tuluy sy\u00e9kh Abdul Jalil nyapukan kana \u00e9ta pam\u00e9nta tapi kalayan aya saratna nya\u00e9ta ulah ngarempag syara saperti ngabunuh, ngarampog, jeung ngalacur. \nLamun ngarempag \u00e9ta syara anjeunna bakal l\u00e9ngs\u00e9r dina jabatana. Salila 12 taun sanggeus \u00e9ta pengukuhan jabatan t\u00e9h euweuh anu ngarempag kana \u00e9ta syara. Nalika sy\u00e9kh Abdul Jalil indit ka Mekah, Hiji mangsa salah sahiji utusan ti Banten datang tuluy m\u00e9nta sangkan Sumedang teu tunduk jeung teu m\u00e9r\u00e9 upeti ka Mataram. Ti dinya Rangga Gempol II kacida rongkah nepi ka nitah Jagasatru ngabunuh ka \u00e9ta utusan ti Banten. Mayitna dipiceun sangkan teu kanyahoan ku sy\u00e9kh Abdul Jalil. \nNajan di sumputkeun \u00e9ta kajadian t\u00e9h, tapi lila kalilaan ahirna kapanggiheun ku sy\u00e9kh Abdul Jalil anu ahirna anjeunna mundur tina jabatana. Sanggeus kajadian \u00e9ta sy\u00e9kh Abdul Jalil t\u00e9h indit ninggalkeun Sumedang tuluy ngalanglang buana nepi ka anjeunna m\u00e9nta pituduh ka Gusti Alloh sangkan dib\u00e9r\u00e9 tempat anu pantes pikeun nenangkeun hat\u00e9, pikir jeung nyebarkeun agama Islam. Tanggal 12 Mulud nalika sy\u00e9kh Abdul Jalil nuju tapakur di Tonjong, anjeunna meunang pituduh di langit aya cahaya saged\u00e9 galuguran kawung. Cahaya \u00e9ta t\u00e9h ngabelesat tuluy murag ka hiji tempat di da\u00e9rah antara walungan Cimangk\u00e9 jeung Cipasarangan. \nDa\u00e9rah \u00e9ta dicicingan ku Aki jeung nini kebon anu ngarana Candradiwangsa. Aya dua versi carita, anu kahiji dicaritakeun y\u00e9n Aki jeung nini \u00e9ta t\u00e9h teu panuju kana datangna sy\u00e9kh Abdul Jalil, aya deui versi nu nyebutkeun y\u00e9n aki jeung nini \u00e9ta t\u00e9h panuju lamu imah panyicingana (anu ayeuna disebut bumi lebet)dibikeun ka sy\u00e9kh Abdul Jalil, nini jeung aki t\u00e9h mulang ka tempat asalna nya\u00e9ta yaiyu Cidamar (Cidaun) Cianjur. \nSanggeus kitu sy\u00e9kh Abdul Jalil t\u00e9h cicing di \u00e9ta tempat anu dipercaya jadi turunankampung Dukuh. sy\u00e9kh Abdul Jalil mimiti nempatan Kampung Dukuh taun 1685.\nKecap Kampung Dukuh asalna tina kecap padukuhan atawa dukuh anu hartina calik. Jadi kecap padukuhan sarua hartina jeung pacalikan atawa tempat cicing. \nTapi salin ti \u00e9ta aya og\u00e9 anu ngartikeun dukuh t\u00e9h hartina teguh, kukuh, patuh jeung tukuh anu miboga makna kuat, teges, jeung teguh dina mertahankeun naon anu jadi milikna, nya\u00e9ta pageuh pisan kana tradisi warisan ti karuhun. Taun 1901 dipikawanohna kampung Dukuh nya\u00e9ta nalika ngadegna D\u00e9sa Cijamb\u00e9.\nTi baheula nepi ka ayeuna, Kampung Dukuh geus tilu kali diduruk. Anu mimiti taun 1949 nya\u00e9ta masa agr\u00e9si Walanda anu ka-2. Kampung Dukuh, diduruk ku warga satempat ku sabab sieun beunang ku panjajah.\nAnu kadua, dina masa ayana pemberontakan DI/TII. Ngadurukna \u00e9ta kampung t\u00e9h dipar\u00e9ntah ku pamar\u00e9ntah ku sabab kampung Dukuh taneuhna subur, jadi sieun bakal di jadikeun basis ku DI/TII."}
{"id": "34089", "revid": "6419", "url": "https://su.wikipedia.org/wiki?curid=34089", "title": "Cabe", "text": ""}
{"id": "34090", "revid": "6419", "url": "https://su.wikipedia.org/wiki?curid=34090", "title": "Dongeng", "text": ""}
{"id": "34091", "revid": "2337", "url": "https://su.wikipedia.org/wiki?curid=34091", "title": "Pasantren keresek", "text": ""}
{"id": "34092", "revid": "6419", "url": "https://su.wikipedia.org/wiki?curid=34092", "title": "Teko", "text": ""}
{"id": "34093", "revid": "6419", "url": "https://su.wikipedia.org/wiki?curid=34093", "title": "Endog lewo", "text": ""}
{"id": "34094", "revid": "11449", "url": "https://su.wikipedia.org/wiki?curid=34094", "title": "Dudukuy", "text": "Dudukuy nya\u00e9ta istilah umum anu dipak\u00e9 pikeun sebutan anu nutupan sirah sangkan iuh teu kapanasan jeung teu kahujanan. Istilah dudukuy patali jeung patani ku sabab para patani sok marak\u00e9 dudukuy. Dudukuy t\u00e9h basa lemesna tudung, langgukan, tutup sirah, sabangsaning topi. \nDudukuy kabagi jadi opat nya\u00e9ta :\nKamekaran dudukuy.\nKamekaran jaman mangaruhan ngeuyeubanna rupa-rupa dudukuy, dudukuy disebut og\u00e9 topi atawa helem, misalna dudukuy kadatuan (helmhoed, B1) jeung dudukuy laken (topi laken)."}
{"id": "34095", "revid": "25926", "url": "https://su.wikipedia.org/wiki?curid=34095", "title": "Siwur", "text": "Siwur (dial\u00e9k Ciamis: Sisiuk) nya\u00e9ta parabot paranti nyiuk cai tina jero gentong, dijieunna tina batok kalapa anu dibeulahkeun luhurna, nepi ka wangunna buleud \"cekung\". salah sahiji sisina dib\u00e9r\u00e9 panyekelan anu dijieunna tina awi atawa kai. Siwur umumna ditunda dina luhureun gentong atawa dikaitkeun kana t\u00e9mbok dapur. Kiwari pamak\u00e9an siwur geus mimiti ka\u00e9r\u00e9h kaganti ku gayung anu dijieunna tina palastik atawa kal\u00e9ng.Siwur dipak\u00e9 pikeun nyiuk cai, misalna tina gentong.Aya sababaraha upacara adat anu mak\u00e9 siwur nya\u00e9ta ngamandian aw\u00e9w\u00e9 nalika nujuh bulanan jeung siraman nalika sam\u00e9m\u00e9h ijab kabul. Siwur di da\u00e9rah Tasikmalaya dijadikeun barang karajinan anu wangunna ngirut ati. Aya sababaraha istilah nu mak\u00e9 kecap siwur, di antarana nya\u00e9ta kakait siwur atawa gantung siwur anu hartina t\u00e9h turunan ka tujuh dina hiji sistem kekerabatan kulawarga Sunda jeung turunan ka salapan dina sistem kekerabatan s\u00e9l\u00e9r sasak"}
{"id": "34096", "revid": "6419", "url": "https://su.wikipedia.org/wiki?curid=34096", "title": "Sate", "text": ""}
{"id": "34097", "revid": "6419", "url": "https://su.wikipedia.org/wiki?curid=34097", "title": "Es Cingcau", "text": ""}
{"id": "34098", "revid": "15233", "url": "https://su.wikipedia.org/wiki?curid=34098", "title": "Teater Renaissance", "text": "Wilayah Eropa mimiti kairut kana seni Yunani Purba ti taun 1500 nu dimimitian ku Italia. Panulis-panulis di Italia diajar \"Puitika Aristoteles\" jeung \"Seni Puisi Horatius\" minangka tatapakan dina nulis esei-eseina. Tina ieu \u00e9s\u00e9i tuluy mekar jadi \"neoklasisme\" dina seni. \nAya 3 rupa drama nu dimekarkeun di Italia nya\u00e9ta trag\u00e9di, kom\u00e9di, jeung \"pastoral\". Panulis-panulisna nu kasohor nya\u00e9ta Ludovico Ariosto (1474-1533) Giangiorgio Trissino (1478-1550), Giambattista Giraldi Cinithio(1504-1573), jeung Niccolo Machiavelli (1469-1527). \nCicir\u00e9n tina drama Italia nya\u00e9ta \"spectacle\" nu mekar ti istana. Ieu \"spectacle\" atawa \"intermezzo\" diseselkeun dina pintonan-pintonan drama. Biasana nyokot t\u00e9ma mitologi atawa kahirupan sapopo\u00e9 kalawan kostum nu imajinatif. Sanggeus taun 1600, ieu \"intermezzo\" asup kana opera nu aya dina taun 1590-an. Taun 1650 opera jadi wangun t\u00e9ater nu dipikaresep di Italia.\nJaman Elizabeth.\nDigunakeunana basa nasional di Eropa ngabalukarkeun tumuwuhna drama-drama nasional nu ditulis dina basa nasional. Ieu t\u00e9h mangrupa pangaruh paham reformasi nu ngaganti basa latin ku basa nasional. Kamekaran drama nasional ngahontal puncakna di Inggris nalika pamar\u00e9ntahan Elizabeth jeung dinasti Stuart (1580-1640-an). \nwangunan t\u00e9ater munggaran nu dibuka keur umum nya\u00e9ta \"The Theatre London\" nu diwangun dina taun 1576. Taun 1642 geus aya 9 gedong t\u00e9ater di antarana Globe, Rose, jeung Fortune. \nPanulis-panulis nu aya di jaman ieu nya\u00e9ta Thomas Kyd (1558-1594), Christopher Marlowe (1564-1593), John Lyly (1554-1606), Robert Greene (1558-1592), William Shakespeare (1564-1616)."}
{"id": "34099", "revid": "26344", "url": "https://su.wikipedia.org/wiki?curid=34099", "title": "The Cure", "text": "The Cure nya\u00e9ta grup musik anu dibentuk di Sussex, Inggris taun 1976 ku Robert Smith (vokal/ gitar), Michael Dempsey (bass), dan Laurence 'Lol' Tolhurst (drum). Grup musik anu ngaran awalna \"Easy Cure\" ieu t\u00e9h ngaluarkeun album pertamana taun 1979 kalayan judul \"THREE IMAGINARY BOYS\" anu meunang pujian ti para kritikus Inggris.\nThe Cure ngahijikeun aliran musik \"Punk Rock, Gothic, jeung New Wave\". Dina album kaduana \"SEVENTEEN SECONDS\", The Cuure mulai ngasupkeun keyboard kana musik-musikna. Posisi keyboardis dieusi ku Mathieu Hartley. Ieu hal nyababkeun The Cure leuwihdipuji ku kalangan p\u00e9rs Inggris. Rumpaka-rumpaka laguna loba anu eusina peunggas harepan ditambah gaya vokal jeung dandananna anu has nyieun kesan sorangan nalika The Cure manggung. The Cure geus sababaraha kali gonta-ganti personil. Personil nu ayeuna nya\u00e9ta Robert Smith, Porl Thompson, Simon Gallup, dan Jason Cooper.\nDiskografi.\nAlbum \"Three Imaginary Boys\" dirilis taun 1979, diteruskeun ku album \"Boys Don't Cry\" 1979 terus dirilis deui taun 1980, \"Jumping Someone's Else Train\" ditaun 1979. Di Taun 1980 dirilis album \"A Forest\", jeung \"Seventeen Seconds\". Taun 1981, The Cure ngarilis album \"Primary, Faith, Happily Ever After\", jeung \"Cahrlotte's Sometimes\". Taun1982 dirilis album \"Pornography, The Hanging Garden\", jeung \"Let's go To Bed\". DIna taun 1983, The Cure ngarilis album \"The Walk, The Lovecats\", jeung \"The Whispers\"."}
{"id": "34100", "revid": "25926", "url": "https://su.wikipedia.org/wiki?curid=34100", "title": "Jand\u00e9la", "text": "Jand\u00e9la nya\u00e9ta liang dina dingding hiji wanguan pikeun narima cahaya jeung hawa, biasana ditutupan ku bingk\u00e9y atawa beubeur anu eusina mangrupa sababaraha bahan transparan, kayaning kaca jeung bisa dibuka jeung ditutup sakahayang."}
{"id": "34101", "revid": "25926", "url": "https://su.wikipedia.org/wiki?curid=34101", "title": "Panu", "text": "Panu atawa \"hapur\" (dikenal dina istilah m\u00e9dis Tinea versicolor) nya\u00e9ta panyakit infeksi ku jamur dina kulit anu nyababkeun titik bodas atawa coklat ngora dina kulit,atawa ngaran lain panyakit panu nya\u00e9ta \"Tinea Versikolor\" . \nPanyakit panu disababkeun ku jamur \"Pytirosporum orbiculare\" Jamur ieu mangrupa bag\u00e9an ti flora normal dina kulit manusa sarta ngan nyababkeun gangguan dina kaayaan-kaayaan tertentu.. Panyakit panu jarang teu nyababkeun nyeri atawa arateul, tapi nyababakeun titik-titik bodas atawa coklat dina kulit."}
{"id": "34102", "revid": "19710", "url": "https://su.wikipedia.org/wiki?curid=34102", "title": "Buryatia", "text": "Buryatia nya\u00e9ta ngaran Subj\u00e9k F\u00e9deral Rusia. Subj\u00e9k ieu miboga luas wewengkon 351.300 km\u00b2. Populasi di r\u00e9publik ieu nya\u00e9ta 981.238 jiwa (2002). Kalawan kapadetan 2,8 jiwa/km\u00b2. Ibu kotana nya\u00e9ta Ulan-Ude.\nSajarah.\nBuryatia dijajah kahiji kalina dina taun 1600 pikeun kamakmuran, emas, jeung tambang lian. Dina 1923, Buryat-Mongol ASSR diwangun minangka hasil panggabungan Buryat-Mongol jeung Mongol-Buryat Oblasts. Dina 1937, Aga Buryatia jeung Ust-Orda Buryatia dipeupeus ti Buryat-Mongolian ASSR jeung digabung sareng Chita jeung Irkutsk Oblasts, tumurut. Saliaan ti \u00e9ta, Distrik Olkhonsky ditransfer ti Buryat-Mongolina ASSR ka Irkutsk Oblast."}
{"id": "34103", "revid": "6441", "url": "https://su.wikipedia.org/wiki?curid=34103", "title": "Khakassia", "text": "Khakassia mangrupa hiji Subj\u00e9k F\u00e9deral Rusia. R\u00e9publik ieu miboga luas wewengkon 61.900 km\u00b2 jeung populasi 546.072 jiwa (2002). Ibu kotana nya\u00e9ta Abakan ."}
{"id": "34104", "revid": "15233", "url": "https://su.wikipedia.org/wiki?curid=34104", "title": "Sakha", "text": "Sakha mangrupa ngaran Subj\u00e9k F\u00e9deral Rusia. Subj\u00e9k ieu mibanda lega wewengkon 3.103.200\u00a0km\u00b2 jeung mangrupa subj\u00e9k pangged\u00e9na di Rusia. Populasina nya\u00e9ta 949.280 jiwa (2002). Ibu kotana nya\u00e9ta Yakutsk."}
{"id": "34105", "revid": "15233", "url": "https://su.wikipedia.org/wiki?curid=34105", "title": "Tuva", "text": "Tuva mangrupa hiji Subj\u00e9k F\u00e9deral Rusia. Subj\u00e9k ieu miboga luas wewengkon 170.500\u00a0km\u00b2 jeung populasi 307.900 jiwa (2010). Kagegekan 1,8 jiwa/km\u00b2. Ibu kotana nya\u00e9ta Kyzyl. Titik pangluhurna di Tuva nya\u00e9ta Gunung Mongun-Tayga - 3.970 m\u00e9ter."}
{"id": "34107", "revid": "15233", "url": "https://su.wikipedia.org/wiki?curid=34107", "title": "Barter", "text": "Barter\nnya\u00e9ta kagiatan silitukeur barang antara individu/ kelompok jeung individu/ kelompok s\u00e9j\u00e9n didadasaran ku kamupakatan dua pihakanana. Ti jaman baheula, manusa sat\u00e9kah polah usaha pikeun nyumponan kabutuhan. Kabutuhan manusa mangsa baheula kaitung basajan, nepi ka dina nyumponana og\u00e9 henteu h\u00e9s\u00e9 teuing. Manusa nyumponan pangabutuh hirupna dina awalna mah ku usahana sorangan; lamun lapar moro atawa ngala bungbuahan, pak\u00e9an cukup ku buatan sorangan. Lambat laun manusa mimiti ngarasa naon-naon anu dihasilkeunana ku sorangan can bisa nyumponan pangabutuh hirupna. Jadi pikeun meunangkeun barang-barang anu henteu bisa dihasilkeun ku sorangan, manusa mimiti n\u00e9angan manusa s\u00e9j\u00e9n anu da\u00e9k nukeurkeun barang anu dipikabutuhna jeung barang milikna. Mangka timbul silitukeur barang, anu disebut barter. Silicumponan kabutuhan ku cara barter, dina awalna mah lumangsung lancar teu pati loba hambatan. Tapi sanggeus manusa mingkin loba kabutuhanana, barter mingkin h\u00e9s\u00e9 dilaksanakeunana.\nKah\u00e9ngk\u00e9ran Barter.\nRujukan"}
{"id": "34108", "revid": "25926", "url": "https://su.wikipedia.org/wiki?curid=34108", "title": "Kapuloan Cocos (Keeling)", "text": "Kapuloan Cocos (Keeling) mangrupa hiji Wewengkon Luar nagri Australia nu diwangun ti 2 atol jeung 27 kapuloan koral. Pulo ieu aya di Samudra Hindia.\nD\u00e9mografi.\nDina taun 2007, pakiraan populasi pulo ieu nya\u00e9ta 596 jiwa. Populasi kabagi dina dua pulo antara bangsa Eropa di \"West Island\" nu kira-kira aya 120 jiwa jeung bangsa Melayu di \"Home Island\" nu kira-kira aya 500 jiwa. Basa utama Kapuloan Cocos (Keeling) nya\u00e9ta basa Melayu jeung basa Inggris jeung 80% populasina ngagem agama Islam, leuwih hususna Sunni."}
{"id": "34111", "revid": "15233", "url": "https://su.wikipedia.org/wiki?curid=34111", "title": "Ngalamar", "text": "Ngalamar nya\u00e9ta salah sahii pros\u00e9s anu dilampahkeun sam\u00e9m\u00e9h nikah. Tujuanna minangka pameungkeut calon panganten sam\u00e9m\u00e9h diayakeunna akad nikah. Aya sababaraha 'tahapan' anu kudu dilakasanakeun ku kolot dua pihakananana boh lalaki boh aw\u00e9w\u00e9, satacan calon pangant\u00e9n ditikahkeun. Biasana mah, sanggeus kolotna masing-masing sapuk pikeun ngajodokeun/ngar\u00e9r\u00e9mokeun budakna, kolot ti pihak lalaki sok ngayakeun acara neundeun omong, sarta 'ngiket' ku cara kolot pihak lalaki nitah jalma nu dipercaya pikeun ngadatangan imah calon besanna ng\u00e9br\u00e9hkeun maksud jeung eusi hat\u00e9na nu disebut neundeun omong, tujuanana mah taya lian sangkan anak calon b\u00e9sanna da\u00e9keun dijadikeun piminantueun.\nDatangna utusan ti pihak calon pameget ka pib\u00e9saneun biasana mah tara barang bawa. Umpama calon pangant\u00e9n lalaki jalama jegud, biasana mah nu dititah t\u00e9h jalama pinter nyarita, undak usukna, tatakrama, jeung budi parangina had\u00e9, og\u00e9 lantip budi, tur som\u00e9ah. \nLajuning laku tina neundeun omong, heuleut sababaraha waktu, kolot calon pangant\u00e9n lalaki biasana ngadatangan calon b\u00e9sanna dibarengan ku babawaan boh dahareun atawa hadiah ala kadarna keur nangtukeun waktu jeung po\u00e9 nu dianggap had\u00e9 (repok) pikeun lumangsungna akad nikah. Kadatangan nu kadua ieu biasana disebut ngalamar. Acara lamaran ieu pikeun jalama jegud atawa beunghar mah kalan-kalan dibarung babawaan, kayaning dahareun, duit atawa cingcin, salaku pangiket ka calon pangant\u00e9n aw\u00e9w\u00e9. "}
{"id": "34112", "revid": "634280", "url": "https://su.wikipedia.org/wiki?curid=34112", "title": "Seserahan", "text": "Seserahan nya\u00e9ta pros\u00e9si masrahkeun babawaan atawa tanggeuyan ti pihak panganten lalaki ka pihak panganten awewe. Dina seserahan , pihak lalaki biasana mawa rupa-rupa barang, baju, duit, kaasup parabot rumah tangga jeung sasatoan saboga-boga masing-masing pikeun bahan kariaan. Pihak lalaki dina waktu nu geus ditangtukeun datang ngaleut ngeukeuy ngabandaleut bari mawa barang-barang nu geus dihias dialus-alus, sangkan kat\u00e9mbong \u00e9ndah. Acara seserahan aya nu dilaksanakeun saminggu, sapo\u00e9, atawa aya og\u00e9 dina po\u00e9an akad nikah. Inti tina acara seserahan sabenerna mah mikeun ngajurungkeun /serah tarima calon pangant\u00e9n ti pihak calon pangant\u00e9n lalaki nu ditarima ku pihak calon pangant\u00e9n aw\u00e9w\u00e9 tur sabalikna.\nAdat istiadat seserahan di Priangan biasana nyerahkeun calon pangant\u00e9n lalaki kalayan mak\u00e9 basa atawa siib sikola nu disanunikeun pikeun nyilibkeun si calon sacara gembleg boh jasmani katut rohanina, ti mimiti sirah nepi ka dampal sukuna nu biasana ditepikeun ku basa nu disamarkeun, saperti: ti luhur sahibas/sausap rambut ti handap sausap dampal. Kitu deui ti pihak aw\u00e9w\u00e9, salaku nu narima jeung masrahkeun calon pangant\u00e9n aw\u00e9w\u00e9 na ngagunakeun jawaban anu samar og\u00e9.\nPikeun ngungkulan ieu acara, dibutuhkeun ahli basa jeung tatakrama nu kawilang had\u00e9, boh ti pihak nu masrahkeun atawa nu narima calon pangant\u00e9n. Dina harti teu sagawayah jalma anu jadi utusan ti pihak pangant\u00e9n."}
{"id": "34113", "revid": "25926", "url": "https://su.wikipedia.org/wiki?curid=34113", "title": "Roko", "text": "Roko nya\u00e9ta campuran sanyawa kompleks anu dihasilkeun ku pembakaran bako sarta adiktif. Leupas tina stimulan nikotin dawam, haseup roko og\u00e9 ngandung tar anu diwangun leuwih ti 4000 bahan kimia kaasup kira-kira 60 bahan kimia karsinogenik anu picilakaeun. Hampir kab\u00e9h jenis zat tadi mikapa\u00e9h. Zat-zat ieu pisan anu ngabalukarkeun panyakit paru-paru, jantung, emphysema sarta panyakit picilakaeun s\u00e9j\u00e9nna.\nKandungan Roko.\nSawatara zat kandungan roko s\u00e9j\u00e9nna dipikawanoh miboga \u00e9f\u00e9k anu ngarugikeun tulang sarta kulit. Anjeun manawa reuwas ku manggihan ngaran sawatara bahan kimia dina haseup roko. Sawatara di antarana nya\u00e9ta kieu:\nSedengkeun haseup anu dihasilkeun roko ngandung tar. Tar sorangan t\u00e9h ngandung loba bahan racunan dina awak. Ieu t\u00e9h substansi, kandel lengket, sarta sabot ngiseup t\u00e9h n\u00e9mp\u00e9l dina buuk-buuk leutik di paru-paru. Organ ieu nayungan paru-paru ti kokotor sarta infeksi, tapi sabot katutup tar organ ieu henteu bisa ngalakonan fungsinya. Tar og\u00e9 ngalapisan dinding sistem r\u00e9spirasi sakab\u00e9hna, nyempitan tabung anu transportasi hawa (anu bronchioles) sarta ngurangan elastisitas paru-paru. Anu dina antukna malukarkeun kanker paru-paru sarta panyakit pernapasan kronis.\nSajaba ti \u00e9ta haseup ieu og\u00e9 ngandung karbon monoksida. Karbon monoksida nya\u00e9ta bahan kimia racunan nu kapanggih dina haseup buangan mobil. Hal ieu pisan anu saterusna bisa nurunkeun jumlah oksigen dina getih tur ngahalangan kab\u00e9h kinerja organ panyuply oksigen di jero awak. Alatan awak kurang oksigen nyieun jantung ngalaman pangandelan tur digaw\u00e9 leuwih gancang ngompa getih. Ieu t\u00e9h kacida cukang lantaran utamana hiji pangroko bisa ngalaman serangan jantung sangadadak.\nAlatan Roko.\nAlatan n\u00e9gatif ti roko, \u00e9stuning geus karasa pas mimiti si jelma karak ngarasaan ngenyot roko. Dina haseup roko anu burahay alatan diiseup, bako kabeuleum kurang sampurna ku kituna ngahasilkeun CO (karbon mono oksida), anu gigireun / beulah haseupna sorangan, tar sarta nikotine (anu lumangsung og\u00e9 ti pameuleuman bako tadi) diiseup asup ka ngaliwatan ambekan.\nCO, Tar, sarta Nikotin tadi mangaruhana kana syaraf anu ngabalukarkeun:\nTar.\nTar sarta Haseup Roko ngarangsang jalan ambekan, sarta tar tadi katuruban disaluran \u00e9ta anu ngabalukarkeun: \nl\u00e9tah atawa biwir\nNikotin.\nNikotin ngarangsang ngor\u00e9jatna adrenalin hormon ti anak ginjal anu ngabalukarkeun: \ntang pageuh kalayan lumangsungna serangan jantung\nGas CO (Karbon Mono Oksida).\nGas CO (Karbon Mono Oksida) og\u00e9 mangaruhan n\u00e9gatif ka jalan ambekan ti pangbuluh getih. \nKarbon mono oksida leuwih gampang kaiket dina hemoglobin batan oksigen \nKu sababna, getih jelema anu kaasupan CO loba, baris ngurangan daya angkutna pikeun oksigen sarta jelema bisa maot alatan karacunan karbon mono oksida. Dina hiji pangroko moal nepi ka langsung karacunan CO, tapi pangaruh CO anu dihiseup ku pangroko jeung saeutik demi saeutik, kalayan laun tapi pasti baris mangaruhan n\u00e9gatif dina jalan ambekan sarta dina pangbuluh getih.\nBahaya Roko.\nRoko ngandung leuwih ti opat r\u00e9bu zat-zat sarta dua r\u00e9bu di antarana geus dinyatakeun ngadampak gor\u00e9ng pikeun kas\u00e9hatan urang, di antarana nya\u00e9ta bahan radioaktif (polonium-201) sarta bahan-bahan anu dipak\u00e9 di jero cat (acetone), panyuci lant\u00e9y (ammonia), ubat gegat (naphthalene), racun gegremet (DDT), racun anai-anai (arsenic), gas racun (hydrogen cyanide) anu dipak\u00e9 di \u201ckamar gas maut\u201d pikeun pangsalah anu ngajalanan hukuman mati, sarta loba k\u00e9n\u00e9h deui. Sarta zat dina roko anu pangpicilakaeunna nya\u00e9ta Tar, Nikotin sarta Karbon Monoksida. Tar ngandung kurang leuwih opat puluh tilu bahan anu jadi cukang lantaran kanker atawa anu disebut kalayan karsinogen. Nikotin miboga zat dina roko anu bisa ngabalukarkeun katagihan, ieu anu ngabalukarkeun para pangmak\u00e9 roko h\u00e9s\u00e9 kacida pikeun ngandeg ngudud. Nikotin mangrupa zat dina roko anu mar\u00e9siko ngabalukarkeun panyakit jantung, 25 pers\u00e9n ti para pangsawat panyakit jantung disababkeun ku kagiatan ngudud. Di handap ieu nya\u00e9ta bahaya roko ka kas\u00e9hatan urang : \nAnu kasebut di luhur nya\u00e9ta bahaya roko pikeun pangroko aktif, naon pangroko aktif t\u00e9h? pangroko aktif nya\u00e9ta jelema anu ngudud sacara langsung ngenyotna roko, sedengkeun pangroko pasif nya\u00e9ta jelema anu henteu sacara langsung ngenyot roko, tapi ngenyot haseup roko anu dikaluarkeun ti sungut jelema anu keur ngudud. \n2 kali leuwih loba nikotin\n5 kali leuwih loba karbon monoksida\n3 kali leuwih loba tar\n50 kali leuwih zat kimia anu picilakaeun pikeun kas\u00e9hatan"}
{"id": "34115", "revid": "29269", "url": "https://su.wikipedia.org/wiki?curid=34115", "title": "Pulo Natal", "text": "Pulo Natal mangrupa hiji wewengkon luar nagri Australia nu diwangun ti 1 pulo. Pulo ieu aya di deukeut Pulo Jawa, pasna di beulah kulon-kidul. Iklimna mangrupak iklim tropis.\nPulo Natal aya dina 2.600 kilom\u00e9ter (1.600 mil) kulon-kal\u00e9r Perth, Australia Barat, 500\u00a0km (310 mil) kiduleun Jakarta, Indon\u00e9sia, jeung 975\u00a0km (606 mil) ti Kapuloan Cocos (Keeling)."}
{"id": "34118", "revid": "15233", "url": "https://su.wikipedia.org/wiki?curid=34118", "title": "Guangxi", "text": "Guangxi mangrupa salah sahiji wewengkon otonomi di R\u00e9publik Rahayat Cina pikeun s\u00e9k\u00e9 Zhuang. Salian ti s\u00e9k\u00e9 Zhuang, aya puluhan s\u00e9k\u00e9 minoritas nu diakuan di RRC nyicingan wewengkon ieu.\nBabagian administrasif.\nGuangxi kabagi kana 14 kota propinsial satingkat kabupat\u00e9n:"}
{"id": "34119", "revid": "29269", "url": "https://su.wikipedia.org/wiki?curid=34119", "title": "Makau", "text": "Wewengkon Administratif Husus R\u00e9publik Rahayat Cina Makau atawa disingket Makau mangrupa hiji wewengkon leutik di basisir kidul Cina. \nMakau aya dina 70\u00a0km kulon-kiduleun Hong Kong jeung 145\u00a0km ti Guangzhou. Wewengkon ieu mangrupa koloni \u00c9ropa pangkolotna di Cina, ti abad ka-16. Pamar\u00e9ntahan Portugal masihan kadaulatan tina Makau kana R\u00e9publik Rahayat Cina (RRC) dina 1999, jeung Makau ayeunna mangrupa hiji Wewengkon Administratif Husus Cina.\nPadumuk Makau kalobaannana panyatur basa Kanton; salian ti \u00e9ta, basa Mandarin, basa Portugis, jeung basa Inggris og\u00e9 dipak\u00e9\nG\u00e9ografi.\nMakau dibagi kana 4 divisi nya\u00e9ta:\nDina opat divisi \u00e9ta dibagi kana sababraha subdivisi nya\u00e9ta:"}
{"id": "34120", "revid": "25926", "url": "https://su.wikipedia.org/wiki?curid=34120", "title": "Situs Batu Kald\u00e9", "text": "Situs Batu Kald\u00e9 mangrupa titinggal budaya di da\u00e9rah basisir nu asalna ti mangsa Hindu-Buddha (\"klasik\"), mangrupa \"sebaran\" batu titinggal candi jeung sababaraha ji arca. Situs Batu Kald\u00e9 perenahna di wilayah taman Nasional Pangandaran nu dikokolakeun ku Perhutani Unit III Jawa Barat. Sacara Administratif ieu wilayah t\u00e9h kaasup D\u00e9sa Pangandaran, Kacamatan Pangandaran, Kabupat\u00e9n Ciamis. Ieu situs aya dina kordinat 0742\u201921,5\u201d LS jeung 10839\u201927,1\u201d BT (dumasar GPS Garmin) ayana 54 m di luhur beungeut cai laut. Wilayah kal\u00e9r wawatesan jeung d\u00e9sa Pananjung, beulah W\u00e9tan wawatesan jeung Teluk Pananjung, beulah kidul wawatesan jeung Samudra Indonesia jeung kulon wawatesan jeung teluk Parigi.\nSitus Batu Kald\u00e9 bisa didatangan ku mobil. Pikeun nepi ka ieu situs ti Ciamis maju ka Pantai Pangandaran kurang leuwih sajauh 70\u00a0km jeung leumpang 500 m nu ngajugjug ka kawasan Taman Wisata Pangandaran. Situs Batu Kald\u00e9 nempatan taneuh datar salega 75x15m. Di ieu lokasi aya 8 batu buleud, batu-batu laleutik urut candi, umpak, jeung 2 siki arca nu wangunna yoni jeung nandi. \nDi situs ieu mangrupa titinggal altar dina jaman prasajarah Karajaan Galuh Pangauban."}
{"id": "34121", "revid": "25926", "url": "https://su.wikipedia.org/wiki?curid=34121", "title": "Upacara panjang jimat", "text": "Upacara Adat Panjang Jimat nya\u00e9ta upacara adat anu dilaksanakeun di Karaton Kasepuhan Cirebon dina waktu Upacara Muludan. \nIstilah Panjang Jimat asal kecap tina panjang, nu ngandung harti dilaksanakeun sacara rutin sapanjang taun jeung jimat nu ngandung harti sing siji kang dirumat (hiji hal nu diriksa) anu lamu dipatalikeun dina agama Islam mah nya\u00e9ta ikrar maca dua kalimah sahadat.\nJadi Upacara Panjang Jimat t\u00e9h nya\u00e9ta hiji acara anu dilakukeun ku pihak Karaton kasepuhan Cirebon sacara rutin sapanjang taun pikeun mi\u00e9ling kalimah sahadat.\nPanjang Jimat og\u00e9 bisa dihartikeun minangka \u2018piring ged\u00e9\u2019 dijieun tina kuningan atawa porselin. \nPikeun urang Cirebon mah, Panjang Jimat t\u00e9h mibanda sajarah husus nya\u00e9ta salah sahiji banda pusaka Karaton Kasepuhan Cirebon pam\u00e9r\u00e9 Sanghyang Bango nalika pamar\u00e9ntahan Rad\u00e9n Walasungsang (Pang\u00e9ran Cakrabuana) dina raraga n\u00e9angan agama nabi. \nGed\u00e9 kamungkinan ieu hal t\u00e9h anu nyababkeun masarakat Cirebon nyebutkeun iring-iringan Panjang Jimat, sabab ilaharna nu diiring-iring dina ieu upacara t\u00e9h nya\u00e9ta piring ged\u00e9 t\u00e9a.\nTujuan Upacara Panjang jimat nu dilaksanakeun ku pihak Karaton Kasepuhan Cirebon unggal tanggal 12 Rabiul Awal mibanda tujuan-tujuan anu tangtu. \nEnas-enasna mah tujuan dilaksakeunana ieu upacara t\u00e9h nya\u00e9ta pikeun mi\u00e9ling dibabarkeunana Nabi Muhammad. \nWaktu Upacara.\nPanjang Jimat dilaksanakeun unggal tanggal 12 Rabiul Awal.\nWaktu pelaksanaanana nya\u00e9ta dikawitan \u00b1 ti jam 20.00 tepi ka 01.00 WIB.\nSam\u00e9m\u00e9h dilaksanakeun iring-iringan Panjang Jimat, dina tanggal 5 Mulud di Kaputr\u00e9n Karaton Kasepuhan dilaksanakeun Upacara Siraman. \nDina ieu acara, pakakas anu engk\u00e9na diiring-iring disiraman/ dikumbah heula. Demi pakakas nu dimaksud nya\u00e9ta: \nPrak-prakan Upacara Panjang jimat.\nPra Upacara\nSiraman ngandung harti ngumbah atawa ngawasuh pakakas Panjang Jimat pikeun wadah dina engk\u00e9 jalanna pros\u00e9si Panjang Jimat.\nDilaksanakeunana saminggu sam\u00e9m\u00e9h dilaksanakeunna Upacara Panjang Jimat, nya\u00e9ta dina ping lima Mulud. P\nros\u00e9sina nya\u00e9ta piring-piring tina bangsal karaton dibawa ka kaputr\u00e9n.\nNya di kaputr\u00e9n pisan dilaksanakeun siraman.\nAnapon pakakas anu disiraman nya\u00e9ta 7 siki piring ged\u00e9, 40 piring leutik, 2 guci, 2 corong.\nPelal singgetan tina perlok nang kang halal, anu hartina kira-kira perlakuan atawa kalakuan anu dihalalkeun. \nIeu acara mangrupa refleksi tina rasa sukur atawa rasa solidaritas ti pihak karaton ka pihak pangurus Masjid Agung Cipta Rasa.\nWangun tina kagiatanna sorangan diaplikasikeun dina wangun nganteuran kadaharan ka pangurus masjid. Waktu dilaksanakeunna nya\u00e9ta kira wanci jam 7 beurang. Biasana kadaharanna mangrupa nasi rosul sapuratina.\nPetugas Upacara.\nAya hiji pakeman nu teu beunang direumpak dina jalanna ieu upacara, nya\u00e9ta pikeun pamingpin upacara. Minangka pamingpin upacara geus tradisi turun tumurun nya\u00e9ta dicekel ku Putra Mahkota mibanda panc\u00e9n ngawakilan Gusti Sultan Sepuh pikeun ngahadiran dina Upacara Asrakhalan di Langgar Agung. Putra Mahkota ieu geus disiapkeun minangka gaganti sultan, anu sacara tradisi kalungguhan \u00e9ta disadiakeun pikeun anak lalaki nu pangkolotna.\nNumutkeun ajaran Islam, dina hal kapamingpinan teu beunang dicekel ku aw\u00e9w\u00e9, hal \u00e9ta nu ngadadasaran pihak karaton pikeun nangtukeun pamingpin. Upama sultan teu miboga anak lalaki, mangka calon gagantina nya\u00e9ta salah saurang dulur atawa karabat karaton s\u00e9j\u00e9nna nu lalaki.\nPasca Upacara.\nSabada dilaksanakeun upacara Panjang Jimat, hiji deui kagiatan anu sok dilaksanakeun ku pihak karaton nya\u00e9ta Upacara Sidekah. Upacara Sidekah biasana ngabagikeun sodakoh atawa m\u00e9r\u00e9 santunan dana ka jalma-jalma anu aya dina kaayaan kurang jeung ka para yatim piatu. Ieu acara biasana dilaksanakeun dina wanci isukna, nya\u00e9ta dina tanggal 13 Mulud.\nPakakas Upacara Adat Panjang Jimat"}
{"id": "34122", "revid": "25926", "url": "https://su.wikipedia.org/wiki?curid=34122", "title": "Angklung buncis", "text": "Angklung buncis mangrupa seni pintonan hiburan, anu tumuwuh di Baros (Arjasari, Bandung).\nSajarah.\nDina mulanya buncis dipak\u00e9 dina acara-acara tatan\u00e9n anu nyambung jeung par\u00e9. Tapi dina mangsa ayeuna, buncis dipak\u00e9 minangka seni hiburan. Taun 1940-an bisa dianggap minangka lekasanana fungsi ritual buncis dina penghormatan par\u00e9, alatan saprak harita buncis robah jadi pintonan hiburan. Saluyu jeung \u00e9ta, tempat-tempat penyimpanan par\u00e9 og\u00e9 mimitian ngiles ti imah-imah nu nyicingan, digantian kalayan tempat-tempat karung anu leuwih praktis, sarta gampang dibawa ka mana-mana. Par\u00e9 og\u00e9 ayeuna loba anu langsung dijual, henteu ditunda di lumbung. Ku kituna kasenian buncis anu tadina dipak\u00e9 pikeun acara-acara ngunjal (mawa par\u00e9) henteu diperlukeun deui.\nInstrumen anu dipak\u00e9 dina kasenian buncis nya\u00e9ta 2 angklung indung, 2 angklung ambrug, angklung panempas, 2 angklung pancer, sarta 1 angklung enclok. Saterusna 3 buah dogdog, diwangun ti 1 talingtit, panembal, sarta badublag. Dina perkembangannya saterusna ditambah kalayan terompet, kecrek, sarta goong. Angklung buncis berlaras salendro jeung lagu vokal bisa berlaras madenda atawa degung.\nWewengkon anu masih ngamumul\u00e9 kasenian angklung buncis antarana: angklung buncis (Parahiangan/Bandung), angklung badud (Parahiangan W\u00e9tan/Ciamis), angklung bungko (Indramayu), angklung gubrag (Bogor), Angklung Ciusul (Banten), angklung dogdog lojor (Sukabumi), angklung badeng (Malangbong, Garut) sarta angklung da\u00e9ng anu id\u00e9ntik jeung Angklung Nasional jeung tangga nada diatonis, anu dimekarkeun saprak taun 1938. \nCara.\nRombongan angklung anu dawam memainkan lagu \u201cBuncis\u201d, digigireun lagu-lagu s\u00e9j\u00e9nna. \nAngklungna aya 9 hiji, nya\u00e9ta singgul, jongjrong, ambrung, ambrung panerus, pancer, pancer panerus, engklok, roel, sarta roel panerus. Dilengkepan kalayan rombongan dogdog diwangun ku opat dogdog anu gurat tengahna b\u00e9da, ti anu pangleutikna ukuranana 25\u00a0cm, beuki badag nepi ka anu ukuranana 45\u00a0cm, dingaranan tilingtit, panempas, jongjrong, sarta bangbrang atawa badugblag anu pangbadagna. Digigireun \u00e9ta aya og\u00e9 paniup tarompet kendang penca.\nPara pama\u00e9n angklung nabeuh waditrana bari usik jeung ngigel sakapeung aya og\u00e9 anu ma\u00e9nkeun angklungna bari nangkarak. Sadengkeun nu ma\u00e9n dogdog sarta tarompet henteu kudu ngalakonan l\u00e9ngkah-l\u00e9ngkah kitu, cukup nangtung atawa ngal\u00e9ngkah leutik mundur atawa maju. Maran\u00e9hanana ngawih silih gentenan bari ngabodor.\nKajaba lagu \u201cBuncis\u201d, lagu s\u00e9j\u00e9n anu dawam dicoo nya\u00e9ta \u201cBadud\u201d sarta \u201cTonggeret\u201d. Angklung buncis aya di Ciwidey, Ujungberung, Bandung. Biasana dipintonkeun dina hajatan, po\u00e9 raya nasional, pesta d\u00e9sa kawas sab\u00e9ak pan\u00e9n, jsb."}
{"id": "34123", "revid": "15233", "url": "https://su.wikipedia.org/wiki?curid=34123", "title": "Midadar\u00e9n", "text": "Midadareni nya\u00e9ta talari paranti jaman baheula, tumali jeung upacara nikahkeun, boh calon pangant\u00e9n aw\u00e9w\u00e9 atawa lalaki, ti lima atawa saminggu k\u00e9n\u00e9h satacan nikah teu meunang ka luar imah, komo indit-inditan pasosor\u00e9an mah. Calon pangant\u00e9n dijaga ku juru rias. Calon pangant\u00e9n aw\u00e9w\u00e9 biasana disarankeun sangkan di\u00e9t sangkan kacirina langsing pikeun didangdanan jeung cahyaan dina po\u00e9na ditikahkeun. Adat istiadat kabiasaan nu masih dilaksanakeun ku calon pangant\u00e9n aw\u00e9w\u00e9 peutingan / maleman akad nikah, nu disebut peutingan midodareni atau midadaren peutingan ngabidadari. Calon pangant\u00e9n aw\u00e9w\u00e9 biasana sanggeus ngeuyeuk seureuh jeung ngaras t\u00e9h dimandian mak\u00e9 cai urut ngeuyeuk seureuh. Peutingna didangdangan tur diuk di korsi pangant\u00e9n narima tamu ondangan nu datang ka imah sakadar ngembohan atawa nyambungan (m\u00e9r\u00e9 amplop atawa rupa-rupa dahareun. Ieu kabiasaan t\u00e9h di kota mah kiwari geus mimiti ditinggalkeun. Tapi upami di kampung-kampung atawa pad\u00e9saan-pad\u00e9saan mah masih dilaksanakeun, malah pikeun jalama jegud jeung beunghar mah biasana sakalian ngayakeun acara sukuran ku cara midangkeun pangaosan atawa tabligh akbar bari ngondang ajengan atawa ustad nu geus kakoncara."}
{"id": "34124", "revid": "6044", "url": "https://su.wikipedia.org/wiki?curid=34124", "title": "Akad Nikah", "text": "Akad nikah nya\u00e9ta salah sahiji runtuyan acara utama dina upacara nikah sacara islami. Biasana akad nikah dilaksanakeun di masigit atawa bal\u00e9 nyungcung. Tapi ka kiwarikeun mah loba og\u00e9 nu ngayakeun akad nikah di imah nya\u00e9ta di imah pangant\u00e9n istri, ku cara ngondang panghulu jeung pagaw\u00e9na pikeun nikahkeun. Sabenerna mah dina seuhseuhanana atawa prak-prakananana mah sarua ba\u00e9, sakumaha nikahkeun nurutkeun sar\u00e9at Islam. Nu teu meunang dipopohokeun sot\u00e9h dina raraga akad nikah mah masalah 'maskawin'. lolobanaana maskawin t\u00e9h mangrupa duit atawa perhiasan. Kiwari og\u00e9 loba nu ngagunakeun saparangkat alat solat salaku maskawin.\nB\u00e9r\u00e9s akad nikah, biasana dilakukeun sungkeman atawa m\u00e9nta hampura kanu jadi kolot (indung bapa/mitoha) supaya dina engk\u00e9 rumah tangga aya dina ridona Allah. Aya nu dilaksanakeun sacara sederhana cukup ku ngan saukur sasalaman, tapi aya og\u00e9 nu mak\u00e9 upacara 'adat sungkem' nu dibarung ku tembang Sunda tur kacapi suling. Sanggeus sungkeman ka ibu rama sareng tos gaduh sepuh mu \u00e9nggal dilakukeun wejangan atawa nas\u00e9hat pikeun pangant\u00e9n. Kalan-kalan mangrupa wejangan mak\u00e9 biantara atawa ngaliwatan upacara nyaw\u00e9r m\u00e9r\u00e9 wejangan ngaliwatan rumpaka/pupuh nu ditembangkeun jeung dihaleuangkeun."}
{"id": "34125", "revid": "27948", "url": "https://su.wikipedia.org/wiki?curid=34125", "title": "Pepedut", "text": "Pepedut nya\u00e9ta halimun pasosore atawa awan nu napel kana taneuh. Euweuh b\u00e9dana nu ngadasar antara pepedut jeung awan anu ngalayang luhur di udara. sabot awan aya deukeut atawa di luhur permukaan bumi atawa sagara, awan \u00e9ta dingaranan pepedut.\nPepedut-pepedut anu biasana aya nya\u00e9ta pepedut-pepedut anu kasampak waktu peuting sarta isuk-isuk pisan di luhur dataran rendah tumbuhan leutik. Pepedut-pepedut \u00e9ta biasana aya alatan ku aliran hawa tiis ti luhur anu murag di luhur permukaan daratan atawa cai anu leuwih panas. Dina peuting-peuting anu tenang sanggeus po\u00e9k, lapisan-lapisan ipis pepedut mindeng kabentuk deukeut taneuh di tempat-tempat anu rendah. Dina waktu bumi jadi tiis nalika peuting, hawa anu leuwih rendah jadi beuki tiis. Sabot hawa anu leuwih tiis ieu papanggih jeung hawa beueus anu leuwih panas pas di luhurna, pepedut og\u00e9 kabentuk.\nMinangka aturan umum, pepedut-pepedut di dayeuh la\u00e9r leuwih kandel ti pepedut-pepedut di d\u00e9sa. Hawa di dayeuh pinuh kalayan debu sarta jelaga anu pacampur jeung partikel-partikel cai anu pohara leutik pikeun nyieun simbut anu kandel. Alesan naha pepedut remen og\u00e9 kasampak leuwih kandel batan awan nya\u00e9ta alatan tetesan-tetesan pepedut \u00e9ta leuwih leutik. Tetesan-tetesan leutik bar\u00e9a-r\u00e9a nyerepan leuwih loba cahya tinimbang tetesan-tetesan badag dina jumlah leutik (kawas anu kapanggih dina awan), sarta ku kituna pepedut kasampak leuwih kandel."}
{"id": "34126", "revid": "15233", "url": "https://su.wikipedia.org/wiki?curid=34126", "title": "William Shakespeare", "text": "William Shakesp\u00e9are (). Sakola Latin ti mimiti umur 7 taun nepi ka 13 taun, tuluy mantuan bapana dagang. Umur 18 taun nikah jeung Anne Hathaway nu umurna 26 taun. Taun 1586 Shakesp\u00e9are ninggalkeun lemah caina sarta ngagabung ka rombongan sandiwara pingpinan Richard Burbage. Mimitina gaw\u00e9 di \u201cThe Theatre\u201d milik Burbage, tuluy diganri jadi \u201cThe Globe\u201d (1599). Shakesp\u00e9are mimiti disebut panulis drama ku Robert Greene (1592) jeung diaku salaku pangarang drama nu had\u00e9 ku Francis Meres (1598). Shakesp\u00e9are miboga rombongan drama sorangan di istana raja James I.\nKarya-karyana.\nMangsa ka 1 (1590-1594).\nNgawengku wangun drama kom\u00e9di, trag\u00e9di, jeung sajarah. Lalakonna nya\u00e9ta:\nMangsa ka II (1595-1600).\nDrama-drama nu diciptakeun dina mangsa ieu nya\u00e9ta:\nMangsa ka III (1601-1608).\nDina mangsa ieu, karya-karyana leuwih loba dina wangun trag\u00e9di, diantarana wa\u00e9: \nMangsa ka IV (1609-1613).\nDina mangsa ieu, Shakespeare balik deui kana aliran Romance. Karya-karyana nya\u00e9ta:\nSalian ti \u00e9ta, dina mangsa ieu Shakespeare og\u00e9 nulis sawatara sajak \u00e9pik jeung lirik kayaning:"}
{"id": "34127", "revid": "25926", "url": "https://su.wikipedia.org/wiki?curid=34127", "title": "My Chemical Romance", "text": "My Chemical Romance nya\u00e9ta grup musik \"punk-rock\" asal New Jersey, Amerika Serikat anu di bentuk ku Gerrard Way jeung Matt Pelisher taun 2001 sabada serangan WTC 11 September. Ngaran My Chemical Romance sorangan ku adina Gerrard Way, Mikey Way anu basa \u00e9ta keur maca buku \"Ecstacy: Three Tales of Chemical Romance\", terus dijieun w\u00e9 ngaran My Chemical Romance. Personil ayeuna nya\u00e9ta Gerard Way (vokal), Mikey Way (bass), Ray Toro (l\u00e9ad guitar), Frank Iero (gitar), jeung Mike Pedicone (ex-drum). MCR geus sababaraha kali ganti personil, awalna Matt Pelisher anu digantikeun ku Bob Dryar. Terus Bob Dryar digantikeun ku Mike Pedicone. Ayeuna Mike dikaluarkeun sabab keuna kasus. Mike katewak nalika keur maok barang, nepi ka ayeuna can puguh saha anu ngagantikeun Mike Pedicone. Tapi aya wacana, y\u00e9n anu ngagantikeun posisina t\u00e9h nya\u00e9ta Jarrod Alexander ti grup musik D\u00e9ad Country.\nKarir.\nAlbum pertamana dijudulan \"I Brought You My Bullets, You Brought Me Your Love\" anu dirilis taun 2002. Sanggeus ngaluarkeun album pertama, MCR resmi nandatanganan kontrak jeung \"Reprise Records\" terus nyieun album \"THREE CHEERS FOR SWEET REVENGE\" anu dirilis taun 2004. Nyusul suks\u00e9s album kadua, album katilu MCR direkam tanggal 10 April 2006 kalayan ngaran The Black Parade. Album katilu MCR meunang pangl\u00e9l\u00e9r drup musik alternatip pangalusna dina \"American Music Award\" 2007, jeung \"the best band\" taun 2007 versi NME award s. Taun 2010, album\"Danger Days: The True Lives of the Fabulous Killjoys\" dirilis. MCR og\u00e9 kungsi nyieun biografi anu judulna \"Something Incridible This Way Come\", ditulis ku Paul Stenning."}
{"id": "34130", "revid": "25926", "url": "https://su.wikipedia.org/wiki?curid=34130", "title": "Kabuyutan Ciburuy", "text": "Kabuyutan Ciburuy nya\u00e9ta situs anu dilindung ku pamar\u00e9ntah provinsi, minangka cagar budya. Perenahna aya di handapeun Gunung Cikuray perenahna di D\u00e9sa Pamalayan, Kacamatan Cigedug. Jarakna kurang leuwih 23\u00a0km ti kota Garut. Mangrupa situs titinggal jaman Prabu Siliwangi nu dituluykeun ku anakna Prabu K\u00e9an Santang.\nKabuyutan hartina barang atawa tempat kuno nu teu bisa sagawah dipak\u00e9 lantaran bisa ngabalukarkeun mamala nu teu dipikahayang. Kitu og\u00e9 jeung Kabuyutan Ciburuy nu ku masarakatna kacida dipikahormat. Salian ti \u00e9ta, ku para ahli sajarah Kabuyutan Ciburuy dianggap tempat nu kacida pentingna, lantaran di dieu aya sawatara titinggal sajarah nu masih k\u00e9n\u00e9h kariksa nepi ka kiwari saperti ayana goong r\u00e9nt\u00e9ng nu mangrupa cikal tina ayana kasenian degung. Alatan \u00e9ta, pamar\u00e9ntah netepkeun ieu kabuyutan minangka cagar budaya.\nDi ieu kabuyutan aya imah adat Ciburuy. Suhunanana tina injuk sarta diwangun dina lahan 5.320 m\u00e9ter. Wangunan imahna b\u00e9da jeung imah-imah lianna, saliwat mah ieu imah adat t\u00e9h siga imah gadang di Minangkabau, Sumatera Barat. Imah di kabuyutan ieu ngawengku dua bag\u00e9an, nu kahiji disebut Bumi Patemon atawa bal\u00e9 panglawungan. Salian dipak\u00e9 minangka tempat lawungan, ieu bal\u00e9 digunakeun og\u00e9 minangka tempat neundeun barang-barang pusaka. Nu kadua disebut Bumi Padaleman. Ieu wangunan sipatna karamat. Minangka tempat neundeun rupa-rupa kitab buhun nu ditulis dina daun lontar jeung daun nipah. Jumlahna teu kurang ti 750 lambar. Tina 750 lambar \u00e9ta, 438 lambar geus ruksak tur teu kabaca.\nNumutkeun para ahli, Kabuyutan Ciburuy mimitina mah mangrupa mandala atawa puseur kaagamaan sarta puseur kagiatan intelektual nu ditangtayungan ku raja. Hal ieu dibuktikeun ku ayana naskah-naskah penting Sunda buhun nu aya di ieu tempat. Di antarana wa\u00e9 saperti Naskah Amanat Galunggung jeung Sewaka Darma.\nKiwari, kabuyutan Ciburuy mangrupa tempat nu loba didatangan ku nu jararah. Nu daratang ka ieu tempat biasana jarah ka Bumi Patemon. Tapi, barang-barang pusaka teu bisa sagawayah ditingalikeun iwal ti dina upacara s\u00e9ba nu dilaksanakeun unggal bulan Muharam. Kitu og\u00e9 jeung Bumi Padaleman, nu jarah bisa datang ka ieu tempat nalika upacara s\u00e9ba wungkul.\nUpacara s\u00e9ba nya\u00e9ta upacara sukuran ka jalma-jalma nu miboga kalungguhan sarta \u00e9lmu pangaweruh nu luhung unggal po\u00e9 Rebo jeung Minggu katilu bulan Muharam. \u00c9ta sukuran dihususkeun ka Prabu Siliwangi jeung Prabu K\u00e9ansantang salaku pamingpin bihari nu miboga kasakt\u00e9n, \u00e9lmu pangaweruh sarta kadigjayaan nu kacida luhungna. Nalika upacara s\u00e9ba dilaksanakeun, sakab\u00e9h masarakat Ciburuy wajib hadir, kitu og\u00e9 jeung masarakat nu keur ngumbara. Salian ti \u00e9ta, masarakat sacara rutin ngayakeun acara ngumbah keris dina tanggal 1 Muharam. Di ieu da\u00e9rah aya pantrangan nya\u00e9ta unggal po\u00e9 Jumaah jeung Saptu teu meunang asup ka Kabuyutan Ciburuy.\nMasarakat adat di kampung Ciburuy kacida disiplinna dina ngajaga ieu aturan. Sikep masarakat Ciburuy ieu disebut tukuh Ciburuy.\nKol\u00e9ksi.\nNaskah.\nNaskah-naskah di Kabuyutan Ciburuy anu geus dipiwanoh di antarana:"}
{"id": "34131", "revid": "15233", "url": "https://su.wikipedia.org/wiki?curid=34131", "title": "Teater neo klasik", "text": "Prancis.\nTaun 1630-an t\u00e9ater Prancis ngalaman parobahan ged\u00e9 nalika t\u00e9ori n\u00e9oklasik ti Italia asup ka Prancis. Dasar t\u00e9ori n\u00e9oklasik nya\u00e9ta:\nInohong munggaran dina drama n\u00e9oklasik nya\u00e9ta Pierre Corneille nu kasohor jadi Bapak Trag\u00e9di Prancis.\nPara panulis di ieu jaman nya\u00e9ta:\nRestorasi jeung Abad XVIII.\nJaman r\u00e9storasi nya\u00e9ta jaman meuweuhna deui t\u00e9ater, utamana mah di Inggris, sanggeus ilangna t\u00e9ater di \u00e9ta nagri lantaran ngawasana kaum Puritan. Nanjeurna t\u00e9ater di Inggris aya dina jaman William Shakespeare nepi ka taun 1640-an sanggeus Charles I ngawasa. Taun 1642 sagala wangun t\u00e9ater dileungitkeun di ieu nagri, nepi ka taun 1660 nalika Charles II ngawasa, t\u00e9ater hirup deui. \nT\u00e9ater dina jaman r\u00e9storasi ngalaman sawatara parobahan di antarana parobahan ieu museur kana faktor nu nongton. Nu nongton t\u00e9ater Inggris teu bisa sagawayah, ngan jalma-jalma kaum priyayi atawa bangsawan nu bisa ningali ieu t\u00e9ater. Gedong t\u00e9ater og\u00e9 leuwih condong ka wangunan gaya Italia. Kitu og\u00e9 jeung setting panggungna mak\u00e9 gambar persp\u00e9ktif. \nPara panulis di ieu jaman nya\u00e9ta:\nPrancis Abad XVIII.\nNepi ka ahir abad XVII Prancis jadi puseur kabudayaan Eropa. Drama Prancis nu n\u00e9oklasik jadi hiji mod\u00e9l di Eropa. Trag\u00e9di Racine jeung Corneille sarta kom\u00e9di Moliere dijadikeun standar dina dunya drama. \nDina abad ka XVIII t\u00e9ater di Prancis dimonopoli ku pamar\u00e9ntah kalawan \"Comedie Francaisena\". Kom\u00e9di jeung trag\u00e9di tetep dima\u00e9nkeun, tapi wangun opera, drama p\u00e9nd\u00e9k jeung burlesque dipintonkeun ku rombongan t\u00e9ater Italia: \"Comedie Italienne\".\nDina jaman ieu panulis nu kasohor nya\u00e9ta Pierre Marivaux, Pierre de la Chausse, Pierre Beaumarchais.\nItalia Abad XVIII.\nSalila abad XVIII Italia tetep mertahankeun wangun \"commedia dell\u2019arte\". Panulis nu kasohorna nya\u00e9ta Carlo Goldoni. Karya-karyna mangrupa kom\u00e9di nu lolobana mah sentimental tapi miboga kualitas nu had\u00e9. Panulis naskah nu lianna nya\u00e9ta Carlo Gozzi, nu teu nuluykeun tradisi \"dell\u2019arte\" tapi nyiptakeun sorangan kom\u00e9di-kom\u00e9di fantasi mak\u00e9 improvisasi.\n\"Commedia dell\u2019arte\" mimiti teu popiul\u00e9r di Italia dina ahir abad XVIII. Sedengkeun dina trag\u00e9di, panulis Italia nu nyongcolang dina abad ieu nya\u00e9ta Vittorio Alfieri."}
{"id": "34132", "revid": "21631", "url": "https://su.wikipedia.org/wiki?curid=34132", "title": "Blur", "text": "Blur nya\u00e9ta grup musik asal Inggris anu dibentuk taun 1989 di Colchester, Inggris. Personil Blur ayeuna di antarana: Damon Albarn salaku vokalis/keyboardis, Graham Coxon salaku gitaris jeung \"back-vokal\", Dave Rowntree salaku drummer, jeung Alex James salaku bassis. Taun 2002-2006 ieu grup musik sempet bubar, sabab Coxon kaluar ti Blur. tapi ngahiji deui dina kons\u00e9r reuni tanggal 2 Juli 2009.\nDiskografi.\nBlur geus ngaluarkeun tujuh album di antarana: \"THE BALLAD OF DARREN\" (2023), \"THE MAGIC WHIP\" (2015), \"THINK TANK\" (2003), \"13\" (2009), \"BLUR\" (1997), \"THE GREAT ESCAPE\" (1995), \"PARKLIFE\" (1994), \"MODERN LIFE IS RUBBISH\" (1993), jeung \"LEISURE\" (1991). Album parklife meunang opat pangl\u00e9l\u00e9r \"Brit Awards\" atun 1995, lian ti \u00e9ta, ieu album asup jadi jawara tangga lagu di Inggris bulan April 1994. Album Parklife ngagambarkeun kaayaan perkotaan di Inggris katut pandangan mod\u00e9renna jeung kah\u00e9ngk\u00e9ranana. Album \"The Great escape\" langsung jadi jawara di \"British Album Charts\". Ieu album kajual leuwih ti sajuta kopi di Inggris. Album kalimana dirilis di \"Food/Parolophone\" bulan P\u00e9bruari 1997, sedengkeun di Inggris dirilis bulan Maret 1997. Blur kaasup grup musik anu \"jenius\", sabab osok ngagabungkeun sababaraha waditra tradiosonal dina musikna saperti banjo, jst\u00e9."}
{"id": "34133", "revid": "15233", "url": "https://su.wikipedia.org/wiki?curid=34133", "title": "Mongolia Jero", "text": "Mongolia Jero (Hanzi : \u5167\u8499\u53e4, hanyu pinyin: \"Nei Menggu\") mangrupa hiji wewengkon otonom satingkat propinsi dina R\u00e9publik Rahayat Cina (RRC). Ibu kotana nya\u00e9ta Hohhot (Hanzi: \u547c\u548c\u6d69\u7279, hanyu pinyin: \"Huhehaote\").\nWewengkon ieu disebut \"Mongolia Jero\", sabab leuwih deukeut dumasar pers\u00e9psi Cina dibandingkeun nagara Mongolia nu daulat pinuh jeung disebut Mongolia Luar ku urang Cina."}
{"id": "34134", "revid": "15233", "url": "https://su.wikipedia.org/wiki?curid=34134", "title": "Ningxia", "text": "Wewengkon Otonom S\u00e9k\u00e9 Hui Ningxia (Hanzi: \u5be7\u590f\u56de\u65cf\u81ea\u6cbb\u5340) mangrupa hiji wewengkon otonom satingkat propinsi di R\u00e9publik Rahayat Cina. Wewengkon otonom ieu t\u00e9h kanggo S\u00e9k\u00e9 Hui nu ngadominasi komposisi padumuk di wewengkon ieu."}
{"id": "34135", "revid": "172", "url": "https://su.wikipedia.org/wiki?curid=34135", "title": "Tib\u00e9t", "text": "Tib\u00e9t (basa Tib\u00e9t: \u0f56\u0f7c\u0f51\u0f0b, \"Bod\", dilafalkeun \"p\u00f6\" dumasar kana dial\u00e9k Lhasa; Hanzi : \u897f\u85cf, pinyin: Xizang) mangrupa propinsi ti R\u00e9publik Rahayat Cina, nu mangrupa Wewengkon Otonomi Husus RRC. Tepung wates jeung Nepal, Bhutan, sareng India sarta Xinjiang, Qinghai, jeung Sichuan di Cina. Mayoritas padumukna nya\u00e9ta pangagem agama Buddha, kalawan Lhasa salaku ibu kotana."}
{"id": "34137", "revid": "6441", "url": "https://su.wikipedia.org/wiki?curid=34137", "title": "Iwa Kusuma Sumantri", "text": "Iwa Kusuma Sumantri, pahlawan nasional, mentri pertahanan dina \u00e9ra presid\u00e9n Sukarno. Lahir di Ciamis, 31 M\u00e9i 1899. Satamatna ti OSVIA (\"opleiding School voor Indische Ambtenaren\"), diteruskeun ka \"Recht School\" (Sakola hukum) di Jakarta nepi ka tamat dina taun 1921. Sataun sanggeus lulus, neuleuman deui \u00e9lmu hukum di Universitas L\u00e9iden, Walanda. Anjeunna nu ngagagas istilah \"Proklamasi\" pikeun ngaganti istilah \"Maklumat\" nu sam\u00e9m\u00e9hna dipak\u00e9 ku Sukarno. Alatan kungsi diajar di Moskow sarta ngadukung Tan Malaka tur meunangkeun garwa urang Rusia, Anna Ivanova, ngaran Iwa Kusuma Sumantri kawas ngahaja dipopohokeun dina mangsa Orde Baru. Nalika ngajabat Mentri Pertahanan mangsa Pr\u00e9sid\u00e9n Sukarno, anjeunna boga pamadegan Komando Da\u00e9rah Milit\u00e9r Jakarta Raya kudu jadi kesatuan nu mandiri, nu misah ti Jawa Kulon. \nSam\u00e9m\u00e9h tutup umur, Iwa Kusuma Sumantri kungsi nyekel kalungguhan jadi Anggota D\u00e9wan Pertimbangan Agung (DPA) jeung R\u00e9ktor Universitas Padjadjaran. Iwa Kusuma Sumantri kakara diangkat jadi pahlawan nasional dina taun 2002. "}
{"id": "34138", "revid": "5317", "url": "https://su.wikipedia.org/wiki?curid=34138", "title": "Asb\u00e9stos", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;544433&lt;/parentid&gt;\n &lt;timestamp&gt;2021-02-27T16:14:54Z&lt;/timestamp&gt;\n &lt;contributor&gt;\n &lt;username&gt;AABot&lt;/username&gt;\n &lt;/contributor&gt;\n &lt;minor /&gt;\n &lt;comment&gt;~&lt;/comment&gt;\n &lt;origin&gt;611116&lt;/origin&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nAsb\u00e9stos atawa asb\u00e9s, kaasup barang logam, saenggeusna diuntay dijieun sabangsa tambang atawa digebl\u00e9g-gebl\u00e9g, sok dipak\u00e9 panghalang atawa isolasi, sabab tara teurak ku seuneu jeung tetep beleger ba\u00e9. Og\u00e9 listrik kana asb\u00e9s tara da\u00e9keun mapay. Kompor minyak tanah anu nyebrot t\u00e9h sumbuna tina asb\u00e9s.\nAsb\u00e9s asal kecapna tina basa Yunani nu hartina \"henteu bisa dipareuman\" anu dipak\u00e9 sarta dipikawanoh salila r\u00e9buan taun. Dina kuil-kuil kuna, Asb\u00e9s dipak\u00e9 minangka sumbu suluh sarta pikeun nangtayungan seuneu anu dihurungkeun di luhur altar. Bangsa Romawi ngagunakeun Asb\u00e9s mangsa 2000 taun katukang minangka ngajaga angin pikeun ngawetkeun lebu layon sabot layon dikremasikeun. Alatan diwangun ku serat-serat, asb\u00e9s sarupa jeung lawon katun sarta wol, tapi asb\u00e9s miboga mangpaat tambahan nya\u00e9ta ayana panas sarta anti seuneu. Hal ieu pohara berharga pikeun pamak\u00e9an dina industri, sarta \u00e9lmu pangaweruh tacan bisa manggihan gaganti asb\u00e9s.\nEuweuh mineral s\u00e9j\u00e9n anu bisa dipintal jadi benang, dijalin jadi lawon, atawa dijieun seprai. Para pagaw\u00e9 di pabrik-pabrik anu miboga resiko kahuruan sakapeung mak\u00e9 pak\u00e9an lengkep anu dijieun ti asb\u00e9s, kaasup h\u00e9lm, sarung leungeun, pak\u00e9an, sarta sapatu bot. Asb\u00e9s bisa nahan suhu 2000 nepi ka 3000 derajat Fahrenh\u00e9it, sarta aya sawatara jenis asb\u00e9s anu bisa nahan suhu saluhur 5000 derajat. Asb\u00e9s kapanggih di jero lapisan-lapisan dina sawatara jenis batu karang, sarta sakapeung kudu ngagali sarta ngokolakeun saloba 50 ton batu karang pikeun ngahasilkeun hiji ton serat asb\u00e9s."}
{"id": "34141", "revid": "13850", "url": "https://su.wikipedia.org/wiki?curid=34141", "title": "Xinjiang", "text": "Sinjiang atawa Sinjang (Tionghoa: \u65b0\u7586; pinyin: X\u012bnji\u0101ng; Wade-Giles: Hsin1-chiang1; Uighur: ), lengkepna Wewengkon Otonomi Uighur Sinjang, mangrupa hiji wewengkon otonomi di R\u00e9publik Rahayat Cina. Sinjiang tepung wates jeung Wewengkon Otonomi Tib\u00e9t di beulah w\u00e9tan jeung Propinsi Qinghai sarta Gansu di tenggara. Wewengkon ieu tepung wates og\u00e9 jeung Mongolia di beulah w\u00e9tan, Rusia di kal\u00e9r, sarta Kazastan, Kirgistan, Tajikistan, Afganistan, jeung Kashmir di kulon. Sinjiang og\u00e9 ngawengku kalobaannana ti wewengkon Aksai Chin \u2014 diklaim ku India minangka bagian ti Nagara Bagian Jammu jeung Kashmir."}
{"id": "34142", "revid": "25926", "url": "https://su.wikipedia.org/wiki?curid=34142", "title": "Kurdistan Irak", "text": "Kurdistan Irak (basa Kurdi: \u0647\u0647\u0631\u064a\u0645\u0649 \u0643\u0648\u0631\u062f\u0633\u062a\u0627\u0646, \"Her\u00eam\u00ee Kurdistan\", basa Arab: \u0625\u0642\u0644\u064a\u0645 \u0643\u0631\u062f\u0633\u062a\u0627\u0646 \u0627\u0644\u0639\u0631\u0627\u0642) mangrupa wewengkon otonomi luas di Irak kal\u00e9r. Wewengkon ieu mangrupa sabagian ti lemah cai \u00e9tnis Kurdi. Ibu kotana nya\u00e9ta Arbil."}
{"id": "34143", "revid": "623374", "url": "https://su.wikipedia.org/wiki?curid=34143", "title": "Nakhichevan", "text": "R\u00e9publik Otonomi Nakhichevan (basa Azeri: Nax\u00e7\u0131van Muxtar Respublikas\u0131) mangrupa \u00e9ksklave piboga Azerbaijan. Wewengkon saluas 5.500\u00a0km\u00b2 ieu tepung wates jeung Arm\u00e9nia, Turki, jeung Iran.\nNakhichevan diwangun ti 6 rayon: Babak, Julfa, Ordubad, Sadarak, Shahbuz, jeung Sharur.\nKota nu pangged\u00e9na nya\u00e9ta Kota Nakhichevan."}
{"id": "34145", "revid": "25926", "url": "https://su.wikipedia.org/wiki?curid=34145", "title": "Komik", "text": "Komik nya\u00e9ta cerita nu aya gambaran (di majalah, koran, atawa wangunna buku) nu umumna gampang asup sarta pikaseurieun. Komik nya\u00e9ta hiji wangun seni anu mak\u00e9 gambar-gambar henteu gerak, anu disusun sakitu rupa ku kituna nyieun jalan carita. Biasana komik dicitak di luhur kertas sarta dilengkepan kalayan t\u00e9ks. Komik bisa dipedar dina sagala rupa wangun, mimiti tina strip dina koran, dimuat dina majalah, nepi ka ngawangun buku sorangan.\nT\u00e9rminologi.\nDi taun 1996, Will Einser medar buku Graphic Storytelling, di mana man\u00e9hna ngahartikeun komik minangka \"tatanan gambar sarta balon kecap yang nu berurut, dina hiji buku komik\" Sam\u00e9m\u00e9hna di taun 1986, dina buku Comics and Sequential Art, Einser ngahartikeun t\u00e9knis sarta struktur komik minangka sequential art, susunan gambar sarta kecap-kecap pikeun nyaritakeun hiji hal atawa ngadramatisasi hiji ideu. Para ahli masih can sapamadegan ngeunaan d\u00e9finisi komik. Sabagian di antarana boga pamadegan y\u00e9n wangun citakna perlu ditekenkeun, sarta nu s\u00e9j\u00e9nna leuwih mentingkeun kasaluyuan gambar sarta t\u00e9ks, sabagian og\u00e9 leuwih mentingkeun kasinambungan (sequential)\nIstilah Carita Bergambar.\nAkronim carita bergambar , nurutkeun Boneff nuturkeun istilah carpon (carita Pondok). Nilik balik dina kalahiran komik, mangka ayana teks sarta gambar sacara babarengan dipeunteun ku Laccasin (1971) minangka sarana ngebrehkeun anu bener- bener asli. Kahadiran t\u00e9ks lain deui hiji kawajiban alatan ayana unsur motion anu bisa ditimbang-timbang minangka jati diri komik s\u00e9j\u00e9nna.\nPosisi Komik dina Seni Rupa.\nKomik Nurutkeun Lacassin (1971) sarta kolegana nyanghareupan minangka seni ka-salapan. Sanajan sa\u00e9stuna ieu ngan hiji simbolisasi panarimaan komik dina rohang wacana seni rupa. \nKira-kira taun 1920-an, Ricotto Caundo pangadeg club DES Amis du Septi\u00e9me (salah sahiji klub sinema Paris) nya\u00e9ta saurang t\u00e9oritikus film sarta Panyair ti Italia anu ngucapkeun runtuyan 7 kasenian dina salah sahiji panerbitan klub taun 1932-an. \nDina taun 1964, Claude Beylie nambahan televise minangka anu kadalapan, sarta komik aya pas di handapna, seni kasalapan.\nDina taun 1971 F. Laccasin nyantumkeun komik minangka seni kasalapan di majalah \u201cPour un nevieme art\u201d, sakumaha dicutat ku Marcel Boneff dina taun 1972 di jero komik Indon\u00e9sia.\nKomik Indon\u00e9sia.\nSajarah Komik Indon\u00e9sia\nNgarujuk dina Boneff, mangka komik Indon\u00e9sia dina mimiti kalahiranana bisa dibagi jadi dua kategori badag, nya\u00e9ta komik strip sarta buku komik. Kahadiran komik- komik taun 1930-an bisa kapanggih dina m\u00e9dia Walanda kawas De Java Bode sarta D\u2019orient di mana aya komik- komik kawas Flippine Flink sarta Flash Gordon.\nKira-kira taun 1940-an, loba komik- komik ti Am\u00e9rika anu diasupkeun minangka suplem\u00e9n mingguan surat kabar. Taranya nya\u00e9ta komik kawas Tarzan, Rip Kirby, Phantom and Johnny Hazard. Populeritas inohong- inohong komik deungeun nyorong usaha nransformasikeun sawatara sipat pahlawan super \u00e9ta dina sel\u00e9ra lokal.\nAdaptasi ti komik deungeun dina komik Indon\u00e9sia meunangkeun tangtangan sarta kritikan ti golongan pendidik sarta pengkritik budaya. Carita rahayat Sumatera anu saterusna jadi t\u00e9ma komik anu pohara dipikaresep ti taun 1960-an nepi ka 1970-an.\nDimimitian jeung sumanget pikeun ngalawan hegemoni komik- komik ti luar Indon\u00e9sia, kaluar og\u00e9 komik- komik independen (lokal). Nyobaan katempo meh b\u00e9da, nyieun pola gambar leuwih variatif sarta \u00e9ksp\u00e9rim\u00e9ntal. Loba komikus- komikus indie (independen) ngandelkeun mesin fotokopi pikeun ngalobaan karya- karya maran\u00e9hanana.\nKomikus anu mak\u00e9 aliran ieu pohara diuntungkeun kalayan mekarna komunitas di internet. Sawatara situs kawas Julliedillon.net, howtodrawmanga.com, sarta mangauniversity nyieun saloba-loba informasi ngeunaan cara nyieun manga (komik). Ciri utama komikus Indon\u00e9sia anu aliranna Jepang, nya\u00e9ta lolobana ngaran pangarang nu dipalsukeun kalayan ngaran sebutan sorangan-sorangan di dunya maya."}
{"id": "34146", "revid": "547539", "url": "https://su.wikipedia.org/wiki?curid=34146", "title": "Daptar nagara di Asia", "text": "Ieu mangrupa daptar nagara di buana Asia"}
{"id": "34147", "revid": "25926", "url": "https://su.wikipedia.org/wiki?curid=34147", "title": "Coldplay", "text": "Coldplay nya\u00e9ta grup musik asal Inggris anu anggotana nya\u00e9ta Chris Martin (vokal, gitar, piano), Guy Berryman (bass), Jonny Buckland (\"lead guitar\") dan Will Champion (drum). Coldplay dibentuk di London, Ingggris taun 1997. Sakapeung, Coldplay sok disaruakeun jeung Radiohead), jeung Jeff Buckley. Coldplay og\u00e9 osok ngayankeun proy\u00e9k amal, jeung proy\u00e9k-proy\u00e9k s\u00e9j\u00e9nna anu patalina jeung kaayaan sosial jeung pulitik.\nSajarah.\nColdplay mulai kasohor ngaliwatan \"single\" anu judulna \"Yellow\" di Taun 2000, nuturkeun suks\u00e9sna album \"Parachutes\". Ieu album dib\u00e9r\u00e9 pangl\u00e9l\u00e9r \"Best Alternative Music Album\" dina acara \"Grammy Awards\" taun 2002. Lian ti \u00e9ta lagu-lagu s\u00e9j\u00e9nna saperti \"speed of sounds\", jeung \"viva la vida\" ngajieun pamor coldplay na\u00e9k.\nTaun 2002, Coldplay ngaluarkeun album \"A Rush of Blood to the Head\" anu suks\u00e9s ku \"single\" \"in my place, the scientist\", jeung \"th clocks\". Ieu album dil\u00e9l\u00e9r 2 kat\u00e9gori \"Grammy Awards taun 2003 nya\u00e9ta \"Best Alternative Music Album\" jeung \"Best Rock Performance by a Duo or Group with Vocal\", katambah \"Record of the Y\u00e9ar\" pikeun \"Clocks\" dina \"Grammy Awards\" taun 2004.\nAlbum katilu Coldplay \"X&amp;Y\" diriis tanggal 6 Juni 2005, total penjualanna 8,3 juta di Dunya. Lagu-lagu anu kasohor dina ieu album diantarana \"Speed of Sounds, fix you\", jeung \"Talk\". Taun 2006, Coldplay meunang pangl\u00e9l\u00e9r \"Best Album and Best Single\" dina BRIT Awards.\nAlbum kaopatna dijudulan \"Viva la Vida or Death and All His Friends\" dirilis tanggal 12 Juni 2008 di Inggris kalayan \"single violet hill\". Tanggal 24 Oktober 2011, album kalimana \"Mylo Xyloto\" dirilis."}
{"id": "34148", "revid": "25926", "url": "https://su.wikipedia.org/wiki?curid=34148", "title": "Rafflesia", "text": "Rafflesia mangrupa genus di kembangan tutuwuhan parasit. \u0664\u0641\u062f Ieu kembang kapanggih di leuweung tropis Indonesia ku pituduh ti Dr. Joseph Arnold dina 1818, sarta dingaranan Thomas Stamford Raffles. Kembang nu kapanggih ngawengku kira-kira 27 sp\u00e9si\u00e9s (kaasup opat incompletely sakumaha dipikawanoh ku Meijer 1997), kab\u00e9h kapanggih dina Asia Tenggara , dina Semenanjung Malaya , Kalimantan , Sumatra , jeung Filipina . tutuwuhan ieu euweuh gawe, daun atawa akar leres. \"Rafflesia\" anu endoparasit on vines tina genus \"Tetrastigma\" (kulawarga Vitac\u00e9ae ), nyebarkeun haustoriumnya akar sarupa dina jaringan vines. Hijina bagian tina tutuwuhan \"Rafflesia\" anu bisa ditempo di luar pabrik host nya\u00e9ta kembang -crowned lima. Dina sababaraha sp\u00e9si\u00e9s, kayaning \"Rafflesia arnoldii\" , ongkos dipikaresep diam\u00e9terna bisa jadi leuwih ti 100 \u00a0 cm, jeung timbangan nepi ka 10 \u00a0 kg. Malah sp\u00e9si\u00e9sna pangleutikna, \"nu manillana Rafflesia,\" diam\u00e9ter kembang 20 \u00a0 cm. Kembang kasampak jeung bau kawas daging rotting, naha nu mangrupa Ieu kembang disebut \"layon kembang\" atawa \"Daging kembang\". Bau kembang \u00e9ta teu ngeunah metot serangga kayaning flies na kumbang dung, nu mawa sari ti kembang jalu pikeun kembang betina. Saeutik geus dipikawanoh ngeunaan sumebarna siki. Sanajan kitu, bajing jeung mamalia leuweung lianna t\u00e9t\u00e9la ngahakan bungbuahan jeung nyebarkeun sikina. \"Rafflesia\" nya\u00e9ta kaayaan resmi kembang Indonesia , kitu og\u00e9 propinsi Surat Thani , Thailand .\nNgaran \"kembang bangke\u00e9\" dilarapkeun pikeun \"Rafflesia\" nya sabab ngalieurkeun ku Ngaran umum ieu og\u00e9 dipak\u00e9 pikeun nujul ka \"Amorphophallus titanum\" (raksasa suweg / rod krebuit) tina kulawarga Araceae . Leuwih ti \u00e9ta, ku sabab \"Amorphophallus\" boga inflorescence lempeng di dunya, \u00e9ta kadangkala salah dianggap salaku kembang pangbadagna di dunya. Duanana \"Rafflesia\" na \"Amorphophallus\" nu kembangan, tapi loba dasi kulawarga maran\u00e9hanana. \"Arnoldii Rafflesia\" boga kembang \"tunggal\" pangbadagna di dunya sadaya kembangan, sahanteuna lamun jalma nangtoskeun tina beurat. \"Amorphophallus titanum\" boga inflorescence \"lempeng\" pangbadagna, bari korma Talipot \"(Corypha umbraculifera)\" boga inflorescence \"lempeng\" pangbadagna, nu diwangun ku r\u00e9buan kembang; tutuwuhan monokarpik Ieu, nu hartina masing-masing paeh individu sanggeus kembangan. \nsequencing komparatif of DNA mitokondria (mtDNA) \"Rafflesia\" kalawan angiosperms s\u00e9j\u00e9n mtDNA nunjukkeun y\u00e9n parasit ieu ngalobaan tina tutuwuhan fotosint\u00e9tik tina urutan malpighiales . Ulikan sejen dina taun anu sarua dikonfirmasi hasilna ieu ngagunakeun mtDNA jeung urutan DNA nuklir, sarta n\u00e9mbongkeun y\u00e9n tilu grup lianna tradisional digolongkeun dina Rafflesiac\u00e9ae s\u00e9j\u00e9n nu teu patali. Hiji studi panganyarna kapanggih \"Rafflesia\" jeung baraya na ngapung di kulawarga Euphorbiaceae , h\u00e9ran alatan anggota kulawarga umumna boga pisan saeutik dipikaresep. Numutkeun analisis maran\u00e9hanana, laju \u00e9volusi ukuranana kembang t\u00e9h leuwih atawa kirang konstan sakuliah kulawarga iwal di asal Rafflesiac\u00e9ae , di mana suku geus gancang robah jadi badag sam\u00e9m\u00e9h ngarobah dina laju laun of change.\nsp\u00e9si\u00e9s Filipina.\nku sabab 2002 aya loba aktivitas ku \u00e9lmuwan Filipina nu geus kapanggih jeung ngaranna sababaraha sp\u00e9si\u00e9s anyar \"Rafflesia.\" Sateuacan waktos aya dua sp\u00e9si\u00e9s dipikawanoh: \"R. manillana\" jeung \"R. schadenbergiana\" , sp\u00e9si\u00e9sna dimungkinkeun panungtungan ditempo dina 1882 di Gunung Cerem\u00e9 di propinsi Davao di Pulo Mindanao , acan Ieu kembang dianggap punah. handap mangrupa runtuyan kagiatan ieu:"}
{"id": "34149", "revid": "172", "url": "https://su.wikipedia.org/wiki?curid=34149", "title": "Parahu", "text": "Parahu nya\u00e9ta tutumpakan di laut, walungan, rata-rata parahu dijieunna tina kai bisa disaperti lisungkeun.\nParahu biasana dipak\u00e9 ku pamayang pikeun ngala lauk di laut.\nParahu dibagi jadi dua rupa nya\u00e9ta parahu tradisional jeung parahu \"modern\" (jaman kiwari).\nParahu tradisional nya\u00e9ta parahu anu biasana dipak\u00e9 pikeun kagiatan ngala lauk, atawa mawa panumpang anu jarakna deukeut, jenis parahu tradisional saperti rakit.\nParahu jeung rakit b\u00e9dana nya\u00e9ta dina cara mak\u00e9na, parahu kiwari biasana mak\u00e9 mesin pikeun ngadorong parahu sedengkeun raji mak\u00e9 dayung jeung tanaga manusa, sabab rakit biasana dipak\u00e9 pikeun jarak anu deukeut saperti nyebrang di walungan anu deukeut.\nSajarah.\nKapal kahiji anu dipikanyaho dina p\u00e9riode Neolitikum, kira-kira 10.000 taunka tukang, tapi henteu bisa digambarkan minangka hiji kapal. Para \"navigator\" kahiji mimitian ngagunakeun kulit sato atawa lawon tinun minangka layar.\nDitempelkan di luhur tihang ditetepkeun ajeg di parahu, layar ieu m\u00e9r\u00e9 sagala rupa kapal mimiti.\nIeu hal matak bisa man\u00e9hna pikeun ngagambarkeun sacara lega, contona masalah \"Oseania\" kira-kira 3.000 taunka tukang. \nKira-kira 3000 SM, Mesir geus wanoh kumaha cara nyieun parahu."}
{"id": "34150", "revid": "25926", "url": "https://su.wikipedia.org/wiki?curid=34150", "title": "Kungfu", "text": "Kungfu atawa Wu-Shu nya\u00e9ta seni b\u00e9ladiri anu asalna ti nagri ker\u00e9 awi (tirai bambu) Cina. Awalna mah ukur gerakan-gerakan anu tujuanana pikeun kabugaran awak. Gerakan-gerakan \u00e9ta t\u00e9h diwanohkeun jeung dimekarkeun di lingkungan Shaolin.\nSajarah kungfu.\nMimitina hiji pandita Buda asal India datang ka Tiongkok kira-kira taun 505-556 Mas\u00e9hi netep di kuil Siauw Liem ngamekarkeun ajaran Buda Chan (Zen).\nHiji mangsa katingali ku \u00e9ta pandita, ampir kab\u00e9h biksu anu keur dialajar agama narundutan.\nTi harita biksi-biksu di Siauw Liem diwajibkeun latihan 18 jurus senam pikeun kabugaran anu asalna ti India. \u00c9ta senam diajangkeun pikeun parabiksu, lantaran arinyana kudu diuk mangjam-jam lilana dialajar kaagamaan. \u00c9ta gerakan senam t\u00e9t\u00e9la nimbulkeun ciri mandiri kana \u00e9lmu silat Siauw Liem Sie. Ku lajuna kahirupan, 18 jurus senam \u00e9ta t\u00e9h ampir musnah, kapopohokeun. Untungna aya ahli kungfu anu ngora k\u00e9n\u00e9h anu datang ka dinya jadi biksu. Nya inyana nu satuluyna boga jujuluk \"Ciok Yen Shang Ren\" kalawan jejem jeung daria nyampurkeun 18 jurus asal jeung jurus-jurus kabisana. Nya timbul \u00e9lmu anyar anu disebut shaolin kungfu."}
{"id": "34151", "revid": "25926", "url": "https://su.wikipedia.org/wiki?curid=34151", "title": "Hayam", "text": "Hayam (dial\u00e9k Banten: Kotok) (\"Gallus gallus domesticus\") nya\u00e9ta sato ingu sabangsa manuk anu hirupna sapopo\u00e9 dina taneuh.Anakna disebut Ciak atawa Pitik. Aya rupa-rupa hayam anu dipikawanoh saperti : hayam jago, hayam danten, hayam jajangkar, hayam kotok, jeung hayam bikang. Ngaran hayam ditangtukeun dumasar kana buluna, asalna, jeung gaw\u00e9na.\nSipat Biologis jeung Habitat.\nHayam t\u00e9h sato omnivora. Dina pangencaran, hayam sok kokor\u00e9h dina taneuh nyiar sarupaning sisikian, serangga jeung sato nu rada ged\u00e9 kayaning kadal, oray leutik atawa anak beurit.\nHayam bisa hirup salila 5-10 taun, gumantung kana pros\u00e9s r\u00e9produksina. Hayam pangkolotna di dunya, pa\u00e9h dina umur 16 taun ku sabab gagal jantung, nurutkeun kana Guinness World Records.\nKalakuan.\nKalakuan Sosial.\nHayam t\u00e9h manuk nu resep nyobat tur hirup babarengan dina kelompok. Hayam boga deudeukeutan komunal pikeun nyileungleuman endog jeung ngaged\u00e9keunana. Hayam nyorangan dina kelompok bakal ngadominasi nu s\u00e9j\u00e9nna, sarta hayam nu dominan miboga prioritas pikeun aks\u00e9s parab jeung tempat nyayang. Mindahkeun hayam jago atawa hayam bikang tina kelompok t\u00e9h bisa ngalantarankeun gangguan t\u00e9mpor\u00e9r pikeun susunan sosial, nika susunan kakawasaan anyar diadegkeun. Nambahkeun hayam, komona mah anak hayam, kana kelompok anu aya bisa nyumebabkeun hayam t\u00e9h diadu jeung cidera.\nBeg\u00e9r.\nHayam jago nu beg\u00e9r umumna mah sok ngigel puputeran di deukeut hayam bikangna, dibarengan ku nurun-nurunkeun jang-jangna. Tar\u00e9kah ieu t\u00e9h pikeun mancing hayam bikang.\nNyayang jeung Ngendog.\nHayam bikang bakal mindeng cicing di sayang nu geus aya endogan, sanajan \u00e9ta endogna t\u00e9h endog hayam s\u00e9j\u00e9n. Hayam umumna nendeun endogna di lokasi nu angger.\nNyileungleuman.\nDina kaayaan alami, umumna mah hayam bikang sok cindeten dina sayang nepi ka b\u00e9r\u00e9s ngendog, tuluy ngamegarkeun sakab\u00e9h endog \u00e9ta. Kitu og\u00e9 jeung hayam negeri. Hayam nu cicing bakal eureun ngendog, minangka gantina bakal fokus kana pros\u00e9s nyileungleuman (inkubasi). Sayang nu pinuh ku endog biasana paling loba + 12 siki. Ciri-ciri hayam nyilingleum biasana sok cindeten dina sayang, narajang atawa macok dina kaayaan mertahakeun saupamana kaganggu atawa dipindahkeun. Keur nyileungleum mah hayam jarang ninggalkeun sayang boh pikeun dahar atawa nginum. Samarian cicing, hayam mertahankeun sayangna supaya aya dina suhu jeung kalembapan nu angger, sarta muter-muter endog sacara tartil dina bagian munggaran nyileungleuman.\nPamegaran.\nDina ahir waktu nyileunleuman (+ 21 po\u00e9) endog, lamun subur, bakal megar. Pros\u00e9s ngembangna endog t\u00e9h bar\u00e9ng jeung pros\u00e9s nyileungleuman, jadi sakab\u00e9h endog t\u00e9h bakal megar bareng, paling b\u00e9da og\u00e9 sapo\u00e9 2 po\u00e9an. Sanajan anu diteundeun kana sayang t\u00e9h aya nu kurang atawa leuwih ti 2 minggu.\n\u00c9mbriologi.\nTaun 2006, para ahli ngayakeun panalungtik\u00e9an y\u00e9h moyangna sakab\u00e9h manuk t\u00e9h \"asalna\" tina hayam g\u00e9n resesif, \"talpid2\", jeung kanyahoan y\u00e9n rahang \u00e9mbrio dimimitian ku pangwangunan huntu, sakumaha nu kapanggih dina fosil manuk purba. John Fallon, pangawas proy\u00e9k, ngedalkeun y\u00e9n hayam t\u00e9h mibanda \"...mertahankeun pangabisa pikeun nyieun huntu, dina kaayaan tinangtu... .\"\nJenis-jenis Hayam.\nDina kahirupan masarakat sunda, hayam t\u00e9h dikelompokkeun jadi babaraha jenis. di antarana:\nHayam og\u00e9 miboga jenis hayam aduan, nya\u00e9ta hayam anu sok dipak\u00e9 ngadu hayam.\nCiri-ciri hayam aduan bisa ditempo tina pamatuk, mata, bulu, jeung sisikna.\nPamatuk hayam aduan anu had\u00e9 disebut p\u00e9ot jaramieun, matana p\u00e9t\u00e9t, bulu jangjangna kudu nutupan nepi ka tunggir, c\u00e9k\u00e9rna kudu capit hurangeun nya\u00e9ta miboga capit jiga hurang, tulang dadana kudu nepi ka deukeut telih.\nB\u00e9da jeung hayam jago, hayam jago anu had\u00e9 miboga sora anu panjang sedengkeun hayam aduan sorana kudu pondok. Hayam adu tara sagawayah dileupaskeun bareng jeung hayam-hayam sj\u00e9nna tapi kudu aya dina kandang ranggap.\nku cara rutin hayam adu dimandian tuluy dipoyan sangkan kuat, jeung deui hayam aduan ulah sagawayah dib\u00e9r\u00e9 nyatu naon ba\u00e9 kudu anu aya gizian."}
{"id": "34152", "revid": "25926", "url": "https://su.wikipedia.org/wiki?curid=34152", "title": "Bawang", "text": "Bawang;(Allium) nya\u00e9ta ngaran beubeutian nu sok dipak\u00e9 masak. Beuti bawang banguna m\u00e9h buleud nyungcung, daunna buleud paranjang siga jarami.\nJenis jenis bawang aya rupa-rupa saperti : \nDumasar jenisna, bawang anu miboga mangpaat paling r\u00e9a nya\u00e9ta bawang bodas. "}
{"id": "34153", "revid": "29269", "url": "https://su.wikipedia.org/wiki?curid=34153", "title": "Daptar nagara kalawan pangakuan kawates", "text": "Daptar nagara kalawan pangakuan kawates m\u00e9r\u00e9 hiji gambaran ngeunaan \u00e9ntitas g\u00e9opolitik ayeuna, nu hayang diakuan minangka nagara daulat dina hukum internasional tapi heunteu atawa tacan miboga pangakuan diplomatik dunya sacara pinuh.\n\u00c9ntitas kawas kieu umumna kabagi kana dua kategori. Kahiji, \u00e9ntitas nu miboga pangawasaan pinuh atawa sabagian kana wewengkon nu diklaimna nu mar\u00e9ntah sorangan ku cara \"de facto\" jeung geus nyebutkeun hiji kahayangan pikeun merd\u00e9ka pinuh. Kadua, \u00e9ntitas nu teu boga pangawasaan pinuh kana wewengkon nu diklaimna, tapi diakuan miboga klaim \"de jure\" kana wewengkonna ku saeutikna hiji nagara lian nu diakuan sacara luas. Sababaraha nagara dina daptar ieu, kawas Siprus jeung R\u00e9publik Kor\u00e9a, diakuan ku mayoritas nagara-nagara lian jeung mangrupa anggota Sarikat Bangsa-Bangsa, tapi diasupkeun kana daptar ieu sabab sababaraha nagara lian ngabatalkeun pangakuanna.\nTempo daptar historis nagara nu heunteu diakuan pikeun \u00e9ntitas kawas kieu nu aya dina jaman baheula. Tempo daptar pamar\u00e9ntahan dina pangasingan pikeun pamar\u00e9ntahan nu teu diakuan jeung teu miboga pangawasaan kana wewengkon nu diklaimna.\nAya 192 nagara anggota Pasarikatan Bangsa-Bangsa (PBB). Tahta Suci diakuan daulat dumasar kana hukum internasional, tapi heunteu minangka anggota Pasarikatan (miboga status minangka nagara pan\u00e9njo)."}
{"id": "34156", "revid": "3", "url": "https://su.wikipedia.org/wiki?curid=34156", "title": "Kampung dukuh", "text": ""}
{"id": "34157", "revid": "25926", "url": "https://su.wikipedia.org/wiki?curid=34157", "title": "Kadongdong", "text": "Kadongdong;,Spondias mombin mangrupa pepelakan buah anu asalna ti \"famili Anacardiaceae\". Jenis-jenis kadongdong punjul anu pot\u00e9nsial sarta loba dipelak ku para patani di antarana nya\u00e9ta kadongdong karimunjawa, kadongdong bangkok, sarta kadongdong kendeng. Kadongdong karimunjawa mangrupa kadongdong anu buahna ukuranana ged\u00e9/super. Produksi kadongdong ieu bisa lumangsung sapanjang taun, wangun\nbuahna lonyod kalayan beurat 0,7\u20131\u00a0kg/buah.\nSajarah Singget.\nKadongdong mangrupa pepelakan buah nu mangrupa tangkal dina basa Inggris disebut ambarella, otaheite apple, atawa great hog plum. Keur di Asia Tenggara disebut: kedondong (Indon\u00e9sia &amp; Malaysia), hevi (Filipina), gway (Myanmar), mokah (Kamboja), kook kvaan (Laos), makak farang (Thailand), sarta co'c (Vietnam). Kadongdong asalna ti Asia Timur sarta Asia Tenggara. Pepelakan ieu geus sumebar ka sakumna wewengkon tropik. \nMangpaat Kadongdong.\nMangpaat buah kadongdong amis kultivar punjul didahar dina kaayaan seger, tapi sawar\u00e9h buah nu asak sok dikokolakeun jadi selai, jeli, sarta sari buah. Buah anu dikulub sarta digaringkeun bisa ditunda pikeun sawatara bulan. Buah atahna loba dipak\u00e9 dina rujak sarta sayur, sarta pikeun dijieun acar (sambel kadongdong). Daun ngorana anu dikukus dijadikeun lalapan. Buah sarta daunna og\u00e9 dijadikeun pakan ingon-ingon. Kaina boga warna coklat ngora sarta gampang ngalayang, henteu bisa dipak\u00e9 kai patukangan, tapi sakapeung dijieun parahu.\nDipikawanoh di sagala rupa pelosok dunya sagala rupa mangpaat ubar ti buah, daun, sarta kulit batangna, sarta ti sawatara nagara dilaporkeun ayana pengobatan borok, kulit perih, sarta tatu beuleum. Unggal 100 gram bagian buah anu bisa didahar ngandung 60-85 gram cai, 0,5-0,8 gram protein, 0,3-1,8 gram lemak, 8-10,5 gram sukrosa, 0,85-3,60 gram serat. Daging buahna mangrupa asal vitamin C sarta zat beusi; buah anu\ntacan asak ngandung pektin kira-kira 10%.\nSentra Pepelakan.\nPepelakan kadongdong loba dipelak di nagara-nagara Asia Tenggara. Salah sahiji nagara anu jadi sentra melak kadongdong nya\u00e9ta Filipina anu mibanda hiji jenis kadongdong punjul nya\u00e9ta jenis \"Spondias purpurea L\". Di Indon\u00e9sia wewengkon penghasil kadongdong salah sahiji di antarana nya\u00e9ta Karimunjawa (Jepara, Jawa Tengah).\nSarat Tumuwuh.\nJangkungna Tempat.\nPepelakan kadongdong tumuwuh alus dina dataran pend\u00e9k anu garing nepi ka jangkungna 700 m dpl.\nKhasiat.\nKulit kai kadongdong berkhasiat minangka ubar disentri, sarta daunna pikeun ubar batuk.\nPikeun ubar disentri dipak\u00e9 + 5 gram kulit kai seger kadongdong, dikumbah tuluy dipotong-potong, dikulub kalayan 2 gelas cai salila 25 menit, sanggeus tiis disaring. Hasil saringan diinum sakaligus.\nKandungan Kimia.\nDaun, kulit batang sarta kulit akar kadongdong ngandung saponin, flavonoida sarta tanin.\nKadaharan tina bahan Kadongdong.\nDodol.\nLamun biasana buah kadongdong anu asem seger dijadikeun buah pikeun rujak, kiwari kadongdong dikokolakeun jadi panganan anu unik. Dodol anu biasana rasana amis legit, kiwari saeutik rasa asem tapi seger. di Kampung Badag Dayeuh, Rengat, Riau, kadonhdong henteu ngan dijadikeun buah langsung dahar wa\u00e9, tapi og\u00e9 dijadikeun camilan sarta ku-ku has wewengkon kasebut. Ku warga kira-kira, buah kadongdong anu cukup loba hasil pan\u00e9nna dijieun jadi dodol, panganan anu rasana amis legit. Henteu robahna kalayan dodol lolobana, dodol kadongdong ieu og\u00e9 dijieun tina bahan-bahan kawas gula, buah kadongdong sarta wijen. Buah kadongdong anu geus asak, dipes\u00e9k sarta diesotkeun tina sikina. Bumbu wijen nyieun aroma dodol jadi seungit sarta tekstur dodol jadi saeutik garihal alatan siki wijenna. Kelir dodol kadongdong cokelat caang, henteu kawas dodol Betawi anu warnana leuwih po\u00e9k. Aromana seungit, sarta rasana henteu amis teuing. Pikeun anu henteu resep teuing jeung rasa anu amis, dodol kadongdong ieu bisa dirasaan minangka r\u00e9ncang inum t\u00e9h. Hanjakalna, dodol kadongdong ieu masih pohara arang kapanggih. Ngan sabot aya pameran kadaharan tradisional wewengkon wa\u00e9 dodol kadongdong ieu bisa kapanggih. Hiji kotak dodol kadongdong ukuranana 400gr, dibandrol saharga Rp 15.000.\nJus.\nJus Kadongdong cocog pikeun ngajaga kas\u00e9hatan awak. Kadongdong, ngandung vitamin C pikeun nyegah sariawan sarta mibanda unsur gula dina wangun sukrosa. Unsur gula kasebut, pohara alus pikeun nambahan \u00e9n\u00e9rgi sarta ngaronjatkeun vitalitas awak. Kandungan cai sarta serat Kadongdong og\u00e9 cukup luhur ku kituna alus pikeun ngalancarkeun pencernaan sarta bisa nyegah dehidrasi. Sajaba ti \u00e9ta, kadongdong ngandung lemak, karbohidrat, sarta protein anu pend\u00e9k ku kituna cocog jadi bagian menu diet.\nEs Jus Kedondong \nBahan:\nCara nyieun:\nManisan.\nDina dasarna manisan nya\u00e9ta buah-buahan anu dikeueum dina campuran cai gula salila sawatara waktu. Nyieun buah jadi manisan mangrupa salah sahiji cara pikeun ngawetkeun buah kasebut tanpa nambahan rupa-rupa bahan kimia minangka zat pengawet. Jenis ti manisan ieu sorangan diwangun ti 2 jenis, nya\u00e9ta manisan garing sarta manisan baseuh.&lt; Di handap ieu baris dijelaskeun cara nyieun manisan baseuh anu mangrupa manisan kadongdong. Konci suks\u00e9s dina nyieun manisan nya\u00e9ta dina milihan buah sarta kab\u00e9r\u00e9sihan parabot anu dipak\u00e9. Pilih buah jeung kualitas anu alus sangkan hasil manisan anu urang jieun leuwih aw\u00e9t. Sajaba ti \u00e9ta, c\u00e9k kab\u00e9r\u00e9sihan pakakas anu urang pak\u00e9. Utamana pakakas anu dipak\u00e9 pikeun ngeueum manisan.\nBahan: \nCara nyieun manisan kadongdong:\nJangjang Hayam Tumis Daun Kadongdong.\nRasa daun kedondong anu asam seger nambahan napsu dahar urang.\nBahan-bahan/bumbu-bumbu:\nCara Nyieun:"}
{"id": "34158", "revid": "25926", "url": "https://su.wikipedia.org/wiki?curid=34158", "title": "Jet (grup musik)", "text": "Jet nya\u00e9ta grup musik rock asal Australia nu dibentuk taun 2001. Grup musik ieu miboga opat personil, di antarana Cameron Muncey (gitaris), Mark Wilison (bassis), Nic Cester jeung Chris Cester (vokal/gitar ritem jeung drummer). Ieu grup musik kabentuk nalika Nic jeung Chris Cester mirengkeun lagu-lagu \"classic rock\" \u00e9ra 1960-an jeung 1970-an saperti The Who, AC/DC, The Easybeats, Faces, The Loved Ones, The Rolling Stones, The Beatles jeung John Lennon. ti saprak harita, Cester sadulur meunang inspirasi pikeun nyieun grup musik terus ngajak Cameron Muncey, salah sahiji babaturan Nic sangkan ngiluan. Taun 2002, Cameron Muncey asup jadi bassis Jet.\nKarir.\nTanggal 7 D\u00e9s\u00e9mber 2003, Jet ngaluarkeun album perdanana, \"Get Born\". Sanggeus ngarilis ieu album, Jet kudu tampil di 200 panggung dina sataun. Eusi laguna di antarana Last Chance, Are You Gonna Be My Girl, Rollover DJ, Look What You've Done, Get What You Need, Move On, Radio Song, Let Me Outta Here Cold Hard Bitch, Come Around Again, Take It or L\u00e9ave It, Lazy Gun, jeung Timothy.\nTaun 2006, Jet ngarilis album anu ngaranna \"Shine On\" kalayan single \"put your money where your mouth is\". Album shine on eusina 15 lagu. Ngan album shine on can bisa ng\u00e9l\u00e9hkeun album get born. Eusi albumna di antarana: L'esprit D'escalier , Holiday , Put Your Money Where Your Mouth Is, Bring It on Back, That's All Lies, Hey Kids, Kings Horses , Shine On, Come On, Come On, Stand Up, Rip It , Skin and Bones , Shiny Magazine, El\u00e9anor, All You Have to Do.\nTanggal 29 Agustus 2009, Jet ngarilis album \"Shaka Rock\". Lagu-laguna di antarana: K.I.A (Killed in Action), B\u00e9at on Rep\u00e9at, She's a Genius Lyrics, Black H\u00e9arts (On Fire), Seventeen, La Di Da , Goodbye Hollywood, Walk, Times Like This, Let Me Out, Start the Show, She Holds a Grudge. Lagu anu judulna \"seventeen\" meunang pangl\u00e9l\u00e9r lantaran penjualanana anu di handap 35.000 kopi."}
{"id": "34159", "revid": "15233", "url": "https://su.wikipedia.org/wiki?curid=34159", "title": "Cidogdog", "text": "Cidogdog nya\u00e9ta ngaran hiji wewengkon anu aya di Kampung Tambaksari, d\u00e9sa Tambaksari, kalayan danget ieu Tambaksari tos janten Kacamatan, nu sateuacannamah nembe Kamantren.\nWewengkon Cidogdog kalebet ka wilayah RT.07, RW.02, anu kirang langkung mibanda warga 22 umpi.\nWewengkon ieu langkung diuninga ku ayana Kuburan Mbah Puspa, anu saterasna \u00e9ta patilasan t\u00e9h dijantenkeun makam kanggo warga sabudeureunnana.\nSalian ti \u00e9ta di Cidogdog og\u00e9 aya lapang maen bal anu disebat Lapang Puspaloka."}
{"id": "34160", "revid": "25926", "url": "https://su.wikipedia.org/wiki?curid=34160", "title": "Suyadi", "text": "Suyadi () nya\u00e9ta saurang juru dong\u00e9ng sajati nu nyiptakeun karakter Si Unyil saparakanca.\nMinangka putra Patih Surabaya dina jaman Walanda ieu t\u00e9h anjeunna pohara gampangna meunang pangatikan nepika lulus kuliah taun 1960. Alatan kitu og\u00e9 anjeunna kalintang gampangna nyumponan karesepna nya\u00e9ta nongton film-film Walt Disney.\nTina karesepna lalajo film-film produk Walt Disney \u00e9ta t\u00e9h, ngajadikeun Suyadi mikacinta dunya barudak sapanjang hirupna. Karakter anu kuat dina unggal tokoh Disney, diaj\u00e9n ku Suyadi pohara luar biasana. Ieu pisan anu satuluya jadi ilham keur Suyadi pikeun nyieun karakter-katekter nu kuat dina unggal tokoh anu aya dina fil bon\u00e9ka Si Unyil.\nDina taun 1980, anak katujuh tina salapan dulur ieu t\u00e9h kungsi kalibet langsung dina serial Si Unyil. Tina leungeunna pisan karakter bon\u00e9ka anu kons\u00e9p caritana ditulisa Kurnain Suhardiman t\u00e9h jadi l\u00e9g\u00e9nda nepika kiwari. Dina mangsa jaya-jayana, serial Si Unyil geus nepi kana leuwih ti 603 s\u00e9ri, jeung jadi balad pamiarsana di sakuliah Nusantara di ungal Minggu isuk-isuk.\nSuyadi ngar\u00e9ngs\u00e9keun studi di Fakultas Seni Rupa ITB Bandung (1952-1960) tuluy nuluykeun diajar animasi di Perancis (1961-1963). Nalika jadi mahasiswa Suyadi geus ngahasilkeun sababaraha karya mangrupa buku carita gambar keur barudak jeung film pondok animasi. Kaistim\u00e9waan Suyadi teu ngan saukur nyieun ilustrasi, tapi og\u00e9 boga kamampuh nulis caritana sorangan. Komo dina umurna anu kiwari geus kolot, Suyadi terus nyieun karya.\nAnjeunna kiwari masih k\u00e9n\u00e9h ngeusian sora pikeun s\u00e9rial Si Unyil panganyarna di hiji stasiun t\u00e9l\u00e9visi swasta, kadang-kadang masih sok ditanggap ngadong\u00e9ng dina sababaraha acara, ngar\u00e9ngs\u00e9keun sababaraha lukisan, jeung nulis buku pikeun barudak. Jeung kungsi jadi mod\u00e9l klip hiji grup musik boboman kiwari nya\u00e9ta Sembilan Band.\nD\u00e9dikasina kana budaya Indon\u00e9sia, dina hal ieu kabudayaan Jawa jadi catetan kr\u00e9atif anu kudu diaw\u00e9tkeun dina buku lalampahan hirup saurang Suyadi. Nyutat kahirupan Suyadi anu dina sakum hirupna did\u00e9dikasikeun keur barudak. Minangka nu mikacinta barudak, anjeunna ng\u00e9br\u00e9hkeun hasil kr\u00e9asina dina wangun dong\u00e9ng, buku, jeung lukisanana pikeun barudak Indon\u00e9sia. \nMangpuluh-puluh buku carita budak hasil karyana sumebar ti mimiti taun 70-an, nepika kiwari. Sababraha pangleler dina widang pabukon geus hasil dipibanda. Jeung nepika taun 2008 anjeunna masih ngahasilkeun buku budak anu judulna \"Petruk Jadi Raja\" (Kelompok Pecinta Buku Anak, 2008)\nHirup Suyadi sorangan m\u00e9h sarupa jeung dong\u00e9ng. Turun-unggah lalampahan kr\u00e9atifna kawilah kana sababaraha plot. Mungkin alatan anjeunna sorangan minangka juru dong\u00e9ng kahot, anjeunna ngalampahkeunana kalawan iklas. Minangka juru dong\u00e9ng, Suyadi boga ciri has ngadong\u00e9ng sabari ngagambar. Bisa og\u00e9 disebutkeun y\u00e9n anjeunna pisan minangka juru dong\u00e9ng mimiti di Indon\u00e9sia, atawa di Asia anu nyaritakeun dong\u00e9ng kalawan sabari ngagambar.\nMinangka saurang juru lukis, Suyadi geus ngahasilkeun mangpuluh-puluh karya anu t\u00e9mana barudak jeung dunya wayang orang jeung kulit kalawan gaya figuratif-naratif.\nHiji hal anu leket dina dirina nepika kiwari nya\u00e9ta gambaran \u201cPa Rad\u00e9n\u201d. Tokoh anu kumisna baplang jeung mak\u00e9 blangkon \u00e9ta t\u00e9h teu lain nya\u00e9ta salah sahiji tokoh dina s\u00e9rial Si Unyil. Euweuh tokoh r\u00e9kaan anu pohada dipikacinta jeun ghirup mangpuluh-puluh taun siga Si Unyil. Salian jadi \"art director\", Suyadi nyiptakeun mod\u00e9l bon\u00e9kana jeung ngasupkeun sababaraha karakter anyar kayaning Pa Rad\u00e9n, Pa Ogah, Bu Bariah jrrd. Salian juru tulis carita Kurnain Suhardiman, hardirna Suyadi dina s\u00e9rial Si Unyil minangka nu m\u00e9r\u00e9 \u201cnyawa\u201d nu antukna Si Unyil saparakanca masih hirup jeung dipicinta nepika kiwari."}
{"id": "34161", "revid": "11449", "url": "https://su.wikipedia.org/wiki?curid=34161", "title": "Paririmbon", "text": "Paririmbon (\u1b95\u1b9b\u1ba4\u1b9b\u1ba4\u1b99\u1baa\u1b98\u1ba7\u1b94\u1baa) atawa \"perimbon\" asalna tina kecap \"imbu\" hartina simpen. Jadi hartina hiji tempat pikeun sumpan-simpen. \u00c9ta tempat t\u00e9h mangrupa buku anu di jer\u00e9ona disimpen sagala catetan penting jeung h\u00e9s\u00e9 pikeun diapalkeun, wujudiahna buku kumpulan atawa tulisan Naskah paririmbon loba kapanggih di da\u00e9rah Jawa Barat, magrupa bagian tina Mujarobat. Umumna masarakat ngagunakeun paririmbon pikeun padoman praktis dina kagiatan hirup kumbuh sapopo\u00e9, dina mangsa ayeuna og\u00e9 masih k\u00e9n\u00e9h digunakeun ku sawatara masarakat anu masih k\u00e9n\u00e9h percaya. \nDina raraga ngubaran, masarakat tradisional Sunda jeung Jawa kacida merhatikeun kana waktu jeung kajadian anu dihubungkeun jeung sikleus kahirupan manusa. Masing-masing sikleus aya cara ngubaranana, anu b\u00e9da-b\u00e9da. Ngaran sikleus jeung cara ngubaran \u00e9ta t\u00e9h ditulis dina paririmbon (Sunda) atawa primbon (Jawa).\nMasarakat Sunda mikawanoh kana kapercayaan anu geus jadi sakulit sadaging, nya\u00e9ta kapercayaan ngeunaan itung-itungan dina nyanghareupan rupa-rupa pagaw\u00e9an. Utamana anu aya hubunganana jeung had\u00e9 gor\u00e9ng nasib, upamana dina tatan\u00e9n, kuriak, kawin, samalah ngaranan orok og\u00e9 kudu diitung heula. Ngeunaan bener henteuna hasil itung-itungan tumali jeung kayakinan hiji jalma atawa kelompok dina ngalarapkeunana, nepi ka naon anu dipiharep tina niat atawa garapan t\u00e9h henteu m\u00e9ncog tina harepan.\nDina prak-prakanana, itung-itungan ieu t\u00e9h ngagunakeun taun, bulan, po\u00e9, jeung pasaranana anu masing-masing miboga aj\u00e9n anu disebut \"naktu\" atawa \"neptu\". Itung-itungan t\u00e9h upamana saperti ieu: Ahad aj\u00e9nna 5, Sen\u00e9n 4, Salasa 3, Rebo 7, Kemis 8, Jumaah 6, Saptu 9.\nDipatalikeun jueng itungan atawa ramalan, paririmbon leuwih nekenkeun kana hal-hal kadunyaan."}
{"id": "34162", "revid": "25926", "url": "https://su.wikipedia.org/wiki?curid=34162", "title": "Am\u00e9rika Kidul", "text": "Am\u00e9rika Selatan adalah sebuah benua yang berada di antara Samudra Pasifik dan Samudra Atlantik yang tersambung dengan Amerika Utara melalui Tanah Genting Panama. Benua ini dilintasi oleh garis khatulistiwa, dan sebagian besar dataran benua tersebut berada di belahan bumi selatan.\nBagian barat benua Am\u00e9rika Selatan terdiri dari barisan pegunungan Andes dari utara hingga ke selatan, sedangkan bagian timur benua merupakan dataran rendah sebagian besar merupakan basin sungai Amazon, dengan hutan tropis yang lebat.\nDiduga Am\u00e9rika Selatan didiami mimiti oleh manusia yang bermigrasi dari Asia melalui Tanah Genting Bering (sekarang merupakan Selat Bering) menuju Am\u00e9rika Utara dan ke selatan menuju Am\u00e9rika Selatan. Dugaan lain tentang hal migrasi tersebut ke Am\u00e9rika Selatan adalah dari bagian selatan Samudera Pasifik melalui kepuloan di Oceania.\nLuas ar\u00e9a Am\u00e9rika Selatan berada pada peringkat keempat setelah Asia, Afrika dan Amerika Utara sedangkan populasinya terdapat pada peringkat kelima setelah Asia, Afrika, Eropa dan Am\u00e9rika Utara.\nEkonomi.\nPada 2002, tingkat pengangguran di Am\u00e9rika Selatan adalah 10,8%. Dikarenakan inflasi yang tinggi di hampir seluruh negara-negara Am\u00e9rika Selatan, suku bunga turut meningkat dan investasi menurun. Suku bunga biasanya dua kali lipat dibanding dengan Am\u00e9rika Serikat. Contohnya, suku bunga di Venezuela sekitar 22% dan 23% di Suriname. Dengan pengecualian di Chili, yang dimulai sejak 1973 di bawah Augusto Pinochet.\nSouth American Community of Nations adalah sebuah zona dagang bebas yang direncanakan di benua ini untuk menyatukan dua organisasi perdagangan bebas yang telah ada; Mercosur dan Andean Community.\nDi Am\u00e9rika Selatan, perb\u00e9daan antara yang kaya dan miskin sangat besar. Di Venezuela, Paraguay, Brasil, dan banyak negara Am\u00e9rika Selatan lainnya, orang-orang 20 persen yang terkaya dapat memiliki lebih dari 60% kekayaan negara, sedangkan 20 persen termiskin hanya memiliki kurang dari 5%. Perb\u00e9daan ini dapat dilihat di banyak kota-kota besar Am\u00e9rika Selatan yang memiliki rumah kumuh dan gubuk dekat dengan pencaar langit dan apartemen mewah kelas-atas.\nPembagian wilayah secara politik.\nCatatan:"}
{"id": "34163", "revid": "25926", "url": "https://su.wikipedia.org/wiki?curid=34163", "title": "Alun-alun Garut", "text": "Alun-alun Garut mangrupa puseurna kota Garut. Miboga pola nu sarua jeung alun-alun di tempat lianna kayaning aya masjid agung, pangb\u00e9rokan, pendopo, tangkal caringin, sarta sabudeureunana diwatesanan ku jalan. \nDi kiduleun alun-alun aya pendopo nu pungsina minangka imah dines Bupati Garut sarta tempat bupati ngayakeun lawungan-lawungan jeung para pajabat nu aya sahandapeunana atawa tempat narima tatamu jeung geged\u00e9n. \nDi hareupeun pendopo aya babancong. Ieu wangunan mirip jeung pasanggrahan nu wangunna panggung. Dina tata kota tradisional di Tatar Sunda, babancong mangrupa bag\u00e9an tina alun-alun perenahna dikiduleun alun-alun. Jaman baheula babancong miboga pungsi minangka tempat para geged\u00e9n ningali raram\u00e9an nu aya di alun-alun atawa dipak\u00e9 tempat biantara. \nDi ieu babancong, pr\u00e9sid\u00e9n munggaran RI, Soekarno nyebutkeun y\u00e9n Garut t\u00e9h kota intan, ku lantaran kaayaan di Garut nu kacida b\u00e9r\u00e9sihna. \nBabancong miboga kolong nu jangkungna kurang leuwih 2 m\u00e9ter. Tangga jeung panto asup babancong alun-alun Garut aya di tukang. \u00c9ta tangga bisa katingali ti hareupeun pendopo tapi teu katingali ti alun-alun. Nepi ka kiwari og\u00e9 babancong masih k\u00e9n\u00e9h dipak\u00e9 tempat diuk para pajabat nalika di alun-alun dilaksanakeun rupa-rupa upacara. \nDi kuloneun alun-alun aya Masjid Agung Garut nu kacida agr\u00e9ngna. Baheula ieu masjid dingaranan masigit. Kuloneun masjid agung aya makam para bupati Garut saperti makam geged\u00e9n Limbangan R.H.Moehamad Moesa, jeung R.A.A. Wirata-nudatar sarta garwana Rad\u00e9n Ayu Lasminingrat. \nDi kal\u00e9reun alun-alun aya Kantor Pembantu Gubernur Wilayah Priangan (Bakorwil). \u00c9ta kantor mimitina mah Kantor Asist\u00e9n R\u00e9sid\u00e9n Belanda keur da\u00e9rah Priangan. Sedengkeun di w\u00e9taneun alun-alun aya pangberokan nu kiwari masih k\u00e9n\u00e9h dipungsikeun minangka \"Lembaga Permasyarakatan\" (LP). \nDi ieu pangberokan sawatara pajoang Garut boh di jaman Walanda boh di jaman Jepang diasingkeun lantaran nangtang kana pamar\u00e9ntahan kolonial sarta tuluy tinuluy ngusahakeun kamerdekaan. Salah saurang nu mindeng diasupkeun ka ieu pangberokan nya\u00e9ta K.H. Musatafa Kamil, ulama Garut nu mindeng ngalawan kana kawijakan pamar\u00e9ntahan kolonial. \nBaheula, di kal\u00e9reun alun-alun aya hiji monum\u00e9n nu diwangun pikeun mi\u00e9ling hiji inohong nu ged\u00e9 pangaruhna dina pangwangunan Garut, Karel Frederik Holle, sobatna Moehamad Moesa. Dina salah sahiji sisina aya relief gambar Holle jeung sawatara kekecapan nu ng\u00e9br\u00e9hkeun jasa-jasana. \u00c9ta monum\u00e9n dirugrugkeun nalika pamar\u00e9ntahan Jepang. \nKiwari, alun-alun dijadikeun sarana umum. Salian ti digunakeun minangka tempat upacara kanagaraan, loba jalma nu ngamangpaatkeun alun-alun minangka tempat ngaso atawa tempat olahraga."}
{"id": "34164", "revid": "25926", "url": "https://su.wikipedia.org/wiki?curid=34164", "title": "Masjid Agung Garut", "text": "Masjid agung Garut perenahna aya di Jl. Ahamd Yani Garut kuloneun Alun-alun Garut. Nempatan lahan nu legana 4.480 m2. Ieu masjid jadi masjid utama di kabupat\u00e9n Garut sarta puseur sagala kagiatan kaagamaan. \nBaheula antara masjid jeung alun-alun t\u00e9h dipisahkeun ku jalan Alun-alun Barat. Kiwari ieu jalan dileungitkeun nepi ka masjid t\u00e9h ngahiji jeung alun-alun.\nSajarah.\nPangwangunan masjid agung Garut raket patalina jeung pangwangunan kabupat\u00e9n Garut. Numutkeun catetan sajarah, dina tanggal 15 S\u00e9pt\u00e9mber 1813 mimiti diwangun sarana jeung prasarana ibukota nya\u00e9ta pendopo, kantor asist\u00e9n r\u00e9sid\u00e9n, masjid, pangb\u00e9rokan, jeung alun-alun. Tapi upama nilik kana nisan kuburan nu aya di gigireun masjid agung, bisa wa\u00e9 ieu masjid t\u00e9h diwangun dina taun 1809 atawa taun sam\u00e9m\u00e9hna. Lantaran di dinya kapanggih angka taun 1809. Aya tradisi mangsa harita y\u00e9n nu ngaranna kuburan pasti dijieun deukeut jeung masjid atawa sabudeureun buruan masjid saperti masjid-masjid di Jawa kayaning masjid agung di Demak jeung Banten. \nTaun 1875 suhunan masjid agung Garut wangunna nyungcung, ampir sarua jeung masjid-masjid di Priangan sapanjang \"Groote Postweg\". \nB\u00e9dana t\u00e9h aya dina proporsi suhunanana nu katingali leuwih ged\u00e9 tur jangkung. Sasaruanana bisa ditit\u00e9nan tina tihang-tihang nu aya di hareupeun masjid sarta di beulah k\u00e9nca katuhuen masjid. \nNumutkeun catetan di sekretariat DKM Masjid Agung, parobahan signifikan ieu masjid aya dina taun 1979 di mana suhunan nu tadina nyungcung diganti ku kubah mak\u00e9 plat beton. Wangun kubah ieu dirobah deui dina taun 1981 jadi wangun kop\u00e9ah kalawan hateup s\u00e9ng gelombang. Pamungkas, ieu masjid direnovasi sacara gembleng tanggal 10 November 1994 tur anggeus tanggal 25 Agustus taun 1998. Dina renovasi nu pamungkas ieu og\u00e9 sakalian bari ngarobah arah kiblat nu dibantuan ku ahli g\u00e9od\u00e9si ti ITB ngagunakeun GPS (\"Global Positioning System\"). "}
{"id": "34165", "revid": "25926", "url": "https://su.wikipedia.org/wiki?curid=34165", "title": "Pasar C\u00e9plak", "text": "Pasar C\u00e9plak nya\u00e9ta pasar nu nyadiakeun kulin\u00e9r kadaharan nu id\u00e9ntik jeung Garut. Kecap c\u00e9plak atawa ny\u00e9plak nya\u00e9ta sora nu kaluar nalika dahar alatan baham kabuka. \nNumutkeun para padagang nu geus lila jualan di pasar C\u00e9plak, ngaran c\u00e9plak miboga sajarahna sorangan. Taun 1970-an nalika nagara urang keur ngalaman usum paceklik, loba masarakat nu ngan bisa ngadahar oy\u00e9k nu dicampur mak\u00e9 sampeu. Kaayaan \u00e9ta sok dijadikeun bahan heureuy ku para padagang di Garut, kumaha ni\u2019matna ngdahar oy\u00e9k bari c\u00e9plak. Tungtungna mah \u00e9ta kecap c\u00e9plak t\u00e9h sumebar ka para padagang tug nepi ka masarakat Garut, tuluy \u00e9ta pasar t\u00e9h dingaranan Pasar C\u00e9plak. \nMimitina mah Pasar C\u00e9plak t\u00e9h aya di puseur dayeuh nu kasohor minangka jalan Biodeem (Koramil). Taun 1970-an \u00e9ta jalan dibagi dua, ka beulah kulon jadi Jl. Siliwangi sarta ka beulah w\u00e9tan jadi Jl. C\u00e9plak. Tapi \u00e9ta jalan ti mimiti simpang tilu Jl.Kian Santang nepi ka simpang tilu Ciledug kaasup ka lokasi pasar C\u00e9plak dingaranan Jl. Siliwangi. \nPasar C\u00e9plak kungsi dipindahkeun ka buruan gedung Islamic Centre di Jl. Pramuka. Tapi alatan loba prot\u00e9s ti masarakat boh nu dagang boh konsum\u00e9nna sorangan, kiwari ieu pasar t\u00e9h balik deui ka Jl. Siliwangi. \nPasar C\u00e9plak mimiti buka ti jam opat sore nepi ka tengah peuting. Di dieu, loba kadaharan tradisional nu bisa dibeuli ku urang kayaning putu mayang, gegetuk, jeung sajabana. Salian ti \u00e9ta loba kadaharan lain saperti sate, soto, kupat tahu, martabak, jeung r\u00e9a-r\u00e9a deui."}
{"id": "34166", "revid": "25926", "url": "https://su.wikipedia.org/wiki?curid=34166", "title": "Bedug", "text": "Bedug mangrupa sajenis kendang ged\u00e9 jeung panjang (panjangna leuwih ti diam\u00e9terna) aya anu dijieun tina kai, aya og\u00e9 anu dijieun tina watang kai golondongan ku cara dibolongan, bentukna aya nu \"silinder\" aya nu \"cembung simetris\".\nBedug mangrupa pakakas musik tradisional anu geus dipak\u00e9 saprak mangr\u00e9bu-r\u00e9bu taun ka tukang, anu mibanda fungsi minangka\npakakas komunikasi tradisional, boh dina kegiatan ritual kaagamaan boh pulitik. \nDi Indonesia, hiji bedug dawam dipak\u00e9 pikeun m\u00e9r\u00e9 b\u00e9ja ngeunaan waktu shalat . \nBedug dijieun tina batang kai badag atawa tangkal enau sapanjang kira-kira sam\u00e9ter atawa leuwih. \nBagian tengah batang dibolongan ku kituna ngawangun tabung badag. \nTungtung batang anu ukuranana leuwih badag ditutup ku kulit sato anu boga fungsi pikeun selaput kendang. \nLamun ditabeuh, bedug ngabalukarkeun sora beurat, bernada has,rendah, tapi bisa kad\u00e9ng\u00e9 nepi ka jarak anu cukup la\u00e9r.\nSajarah.\nBedug sok dikaitkeun kalawan m\u00e9dia komunikasi jaman baheula. \nAya pamadegan talari bedug dikaitkeun jeung budaya Cina,ayana Bedug dikaitkeun kalawan ekspedisi pasukan Cheng Ho abad ke-15. \nLaksamana utusan kekaisaran Ming anu Muslim \u00e9ta hayangeun sora bedug di masjid-masjid, kawas halna pamak\u00e9an pakakas sarupa di kuil-kuil Budha di Cina.\nAya og\u00e9 pamadegan bedug asalna ti talari drum Cina anu menyebar ka Asia Barat, saterusna asup Nusantara.\nTapi nurutkeun Drs M Dwi Cahyono, ark\u00e9olog ti Universitas Nagari Malang anu ngalakonan studi bedug di Jawa dina mangsa prasejarah, nini moyang urang og\u00e9 geus mikawanoh nekara sarta moko, sajenis genderang ti parunggu. Pamak\u00e9anana nyambung jeung religi m\u00e9nta hujan.\nKecap Bedug og\u00e9 geus disinggung dina kidung Malat, hiji karya sastra ngawangun kidung. \nSusastra kidung ngeusi carita-carita panji. \nUmunya ditulis dina jaman Majapahit, ti waktu abad ka 14-16 Masehi. \nDina Kidung Malat dijelaskeun, instrumen musik \"membrafaon\" bedug dib\u00e9dakeun antara bedug badag anu dib\u00e9r\u00e9 ngaran teg-teg jeung bedug ukuran dawam.\nBedug dina mangsa \u00e9ta boga fungsi minangka pakakas komunikasi sarta tanda wayah kawas perang, musibah alam, atawa hal ngadesek s\u00e9j\u00e9nna. \nCornelis De Houtman dina catetan lalampahanana D\u2019eerste Boek jadi saksi ayana bedug anu geus ngalegaan dina abad ke-16.\nSabot komandan ekspedisi Walanda \u00e9ta anjog di Banten, man\u00e9hna ngagambarkeun dina unggal parapatan jalan aya genderang anu digantung sarta dibunyikan mak\u00e9 iteuk paneunggeul anu ditempatkeun di gigireunana. \nFungsina minangka tanda bahaya sarta tanda wayah ibadah.\nSanajan kitu, pangaruh Cina og\u00e9 henteu salah. \nDitilik ti sisi konstruksi, t\u00e9knik pemasangan tali/pasak pikeun m\u00e9r\u00e9 katkan selaput getar ka resonator dina bedug Jawa, jiga dina cara anu dipak\u00e9 dina bedug di Asia W\u00e9tan kawas Jepang, Cina, atawa Kor\u00e9a. \nBukti s\u00e9j\u00e9n kasampak dina arca terakota anu kapanggih di loka Trowulan.\nArca-arca soldadu berwajah Mongoloid \u00e9ta kasampak nabeuh tabang-tabang, sajenis genderang anu terpengaruh budaya timur tengah. \nKamungkinanana \u00e9ta pisan instrumen musik anu dicoo jalma-jalma Cina Muslim di ibukota Majapahit.\nJadi, bedug bisa disebutkeun conto perwujudan akulturasi budaya waditra (pakakas musik \"membrafon\", di mana sacara \"fisiografis\" lumangsung perpaduan antara waditra \"membrafon\" etnik Nusantara kalawan wadistra sajenis ti luar kawas India, Cina, sarta Barat Tengah."}
{"id": "34167", "revid": "3", "url": "https://su.wikipedia.org/wiki?curid=34167", "title": "Drs. Suyadi", "text": ""}
{"id": "34168", "revid": "25926", "url": "https://su.wikipedia.org/wiki?curid=34168", "title": "The Killers", "text": "The Killers nya\u00e9ta grup musik \"rock\" asal Las Vegas, Nevada nu dibentuk taun 2002. Personil ayeuna nya\u00e9ta Brandon Flowers (vokal, keyboard), Dave Keuning (guitar, vokal), Mark Stoermer (bass, vokal) jeung Ronnie Vannucci Jr (drum, perkusi). The Killers mulai naratas karirna di Klub-klub Las Vegas. Ti Dinya, The Killers ngajalin hubungan jeung wawakil ti \"Warner Bros\", terus mikeun \"demo\" laguna ka \"indie label\" di Inggris.\nDiskografi.\nThe Killers mulai nyieun album pertamana sabada meunang kontrak ti hiji label, ngaranna \"Lizard Music\". Ieu album dingaranan \"HOT FUSS\", kalayan \"single somebody told me\" anu meunang opat platinum. Taun 2006, The Killers ngarilis album kadua anu dingaranan \"SAM'S TOWN\". najan ceuk para kritikus ieu album teu saalus album pertama, tapi ieu album kajual nepi ka sajuta kopi. Taun 2007, The Killers ngarilis album katiluna, nya\u00e9ta \"SAWDUST\". Terahir, di taun 2008, The Killers ngarilis album \"DAY &amp; AGE\" kalayan \"single Human\" jeung \"Spaceman\".\nThe Killers kungsi dil\u00e9l\u00e9r jadi \"Best Rock Music\" versi \"MTV Europe Music Awards\" taun 2006. Taun 2005, \"MTV Video Music Awards\" ngal\u00e9l\u00e9r The Killers minangka \"Best New Artist\". Teu kurang ti 12 pangl\u00e9l\u00e9r geus dimeunangkeun ku The Killers malah mah ti \"World Music Awards\" jeung \"Brit Awards\" og\u00e9 kungsi meunang."}
{"id": "34169", "revid": "6044", "url": "https://su.wikipedia.org/wiki?curid=34169", "title": "Leumpang", "text": "Leumpang nya\u00e9ta pindah tempat mak\u00e9 suku, ngal\u00e9ngkah sababaraha kali. Basa lemesna angkat."}
{"id": "34170", "revid": "23282", "url": "https://su.wikipedia.org/wiki?curid=34170", "title": "Ciung Wanara", "text": "Ciung Wanara nya\u00e9ta tokoh Sunda anu kawentar di tatar sunda ngaliwatan carita pantun anu nyaritakeun ciung wanara n\u00e9ang indung bapana.\nCarita Ciung wanara.\nPrabu Barma Wijaya Kusuma mar\u00e9ntah karajaan Galuh anu pohara lega. Permaisurina 2 jelema, anu kahiji ngaranna Pohaci Naganingrum sarta anu kadua ngaranna Dewi Pangrenyep,duanana keur ngandung. Dina bulan ka salapan bulan Dewi Pangrenyep ngababarkeun saurang putra. Raja pohara bungah kacida sarta sang putra dib\u00e9r\u00e9 ngaran Hariang Banga. Hariang Banga geus umurna 3 bulan, tapi permaisuri Pohaci Naganingrum tacan og\u00e9 ngababarkeun. Salempang lamun-lamun Pohaci ngababarkeun saurang putra anu engk\u00e9 bisa ngarebut kaasih nyaah raja ka Hariang Banga, Dewi Pangrenyep boga maksud r\u00e9k nyilakakeun putra Pohaci.\nSanggeus bulan ke-13 Pohaci og\u00e9 ngababarkeun, ged\u00e9 usaha Dewi Pangrenyep teu saurang dayang og\u00e9 diidinan nulungan Pohaci, iwal ti Pangrenyep sorangan. Ku pangabisa Pangrenyep, putra Pohaci digantian kalayan sabuntut anjing, disebutkeunana y\u00e9n Pohaci geus ngababarkeun sabuntut anjing tuluy orok Pohaci diasupkeun dina kandaga emas dibiruyungan endog kotok sarta dipalidkeun ka walungan Citandui. Alatan aib anu dibawa Pohaci Naganingrum anu geus ngababarkeun sabuntut anjing, raja pohara murka sarta ngajurung Si Lengser (pagaw\u00e9 karaton) pikeun ma\u00e9han Pohaci tapi Si Lengser henteu nepi ka hat\u00e9an ngalaksanakeun par\u00e9ntah raja ka Pohaci, permaisuri junjunganna. Tuluy wa\u00e9 Pohaci dianteurkeun ka d\u00e9sa tempat kalahiranana, tapi dilaporkeunana geus dibunuh. nya\u00e9ta saurang Aki babarengan pamajikanana, Nini Balangantrang, cicing di d\u00e9sa G\u00e9g\u00e9r Sunten. Geus lila maran\u00e9hanana nikah, tapi tacan boga budak. Hiji peuting Nini ngimpi kalagragan bulan purnama, ngimpi \u00e9ta diceritakeun ka salaki sarta salakina nyaho harti ngimpi \u00e9ta, y\u00e9n maran\u00e9hanana baris meunang rezeki.\nPeuting \u00e9ta og\u00e9 Aki indit ka walungan mawa jala pikeun n\u00e9wak lauk. Kacida reuwasna sarta atoh man\u00e9hna meunangkeun kandaga emas anu eusina orok reujeung endog kotok. Tuluy wa\u00e9 \u00e9ta orok diasuh kalayan sabar sarta pinuh kaasih. Endog kotok \u00e9ta og\u00e9 tulul jadi hayam anu dipiara nepi ka jadi sabuntut kotok jalu anu ajaib sarta perkasa. Anak angkat \u00e9ta maran\u00e9hanana b\u00e9r\u00e9 ngaran Ciung Wanara. Sanggeus badag Ciung Wanara nanya ka indung sarta bapa angkatna, tuluy Aki sarta Nini nyaritakeun ngeunaan asal-usul Ciung Wanara. Sabada ngad\u00e9ng\u00e9 carita nini jeung aki, Ciung Wanaranyaho jati dirina. Singket carita hiji po\u00e9 Ciung Wanara pamit pikeun ngadu hayamna jeung hayam kotok raja, alatan raja miboga kalangenan ngadu hayam. Ciung wanara nawaran ka raja lamun man\u00e9hna \u00e9l\u00e9h, man\u00e9hna da\u00e9k pa\u00e9h pikeun raja tapi lamun raja anu \u00e9l\u00e9h raja kudu ngangkat man\u00e9hna jadi budakna.\nSam\u00e9m\u00e9h hayam ciung wanara diadu jeung hayam raja, hayam kotok Ciung Wanara nyora kalayan ah\u00e9ngna, ngagambarkeun kajadian baheula ngeunaan permaisuri anu dihukum pa\u00e9h sarta kandaga emas anu eusina orok anu dipalidkeun. Raja henteu nyadar hal \u00e9ta, tapi sabalikna Si Lengser pohara kana hal \u00e9ta. Komo man\u00e9hna nyadar ayeuna Ciung Wanara anu aya di hareupeunana nya\u00e9ta putra raja sorangan. Sabada b\u00e9r\u00e9s ngadu hayam, kotok raja \u00e9l\u00e9h sarta kotok Ciung Wanara meunang. Tuluy raja ngajadikeun Ciung Wanara jadi putra makuta. Dina pesta pengangkatan putra makuta, raja ngabagi 2 karajaan pikeun Ciung Wanara sarta Hariang Banga.\nR\u00e9ngs\u00e9 pesta pengangkatan putra makuta Si Lengser nyaritakeun ka raja ngeunaan hal anu sa\u00e9stuna ngeunaan permaisuri Pohaci Naganingrum sarta Ciung Wanara. Ngad\u00e9ng\u00e9 carita \u00e9ta raja mar\u00e9ntahkeun ponggawa sangkan Dewi Pehgrenyep dit\u00e9wak. Balukarna timbul gor\u00e9ng antara Hariang Banga jeung Ciung Wanara. Hariang Banga dialungkeun ka peuntas walungan Cipamali anu keur caah badag. Saprak \u00e9ta pisan karajaan Galuh dibagi jadi 2 bagian jeung wates walungan Cipamali. Di bagian kulon dipar\u00e9ntah ku Hariang Banga."}
{"id": "34171", "revid": "25926", "url": "https://su.wikipedia.org/wiki?curid=34171", "title": "Kulkas", "text": "Lomari \u00c9s atawa kulkas nya\u00e9ta lomari beusi anu dialus-alus, di jerona aya mesin otomatis pikeun niiskeun bahan dahareun, inumeun jst, sangkan rasana tetep seger jeung tiis..\nSajarah jeung Kamekaran.\nKulkas atawa basa Walandana \"koelkast\", \u00e9ta lalandihan t\u00e9h diwanohkeun ku urang Walanda nalika Walanda keur ngajajah Indon\u00e9sia, harita t\u00e9h urang Walanda mamawa barang anu salah sahijina nya\u00e9ta kulkas. Kulkas atawa lomari \u00e9s mimitina \"digagas\" ku ilmuwan Jerman ngarana \"Carl Paul Gotfried Von Linde\" dina taun 1876. Sababaraha taun ka hareup persisna taun 1911, ku \"General Electric Company\" \"gagasan\" \u00e9ta t\u00e9h diwujudkeun jadi pakakas \"Refrigerator\" atawa pakakas paranti niiskeun.\"Gagasan\" ieu teu leupas ti pingpinan ilmuan ti Perancis anu ngarana \"Abbe Audiffren\". Saencan aya lomari \u00e9s, urang Romawi kuno ngaw\u00e9tkeun dahareun ku cara ngangkutan \u00e9s ti puncak gunung. Sedengkeun di M\u00e9ksiko, suku Aztek cara ngaw\u00e9tkeun dahareuna ku cara \u00e9ta nyieun liang anu lumayan rada ged\u00e9, tuluy bagian dasarna di kurilingan ku suluh atawa jarami tuluy di asupan salju atawa \u00e9s di jerona, dahareun di tendeun tina tumpukan salju. Tuluy ditutup nepi ka arapet jeung buni, \u00e9ta dahareun t\u00e9h bisa jadi aw\u00e9t. Ku sabab manusa boga akal jeung pikiran nya aya kahayang kumaha carana sangkan praktis dina deundeun dahareun, di abad ka-18 urang Inggris nyieun lemari \u00e9s, bentuk kulkas anu munggaran nya\u00e9ta ukurana ged\u00e9 saged\u00e9 panto imah. Dijieuna tina beusi, kandel jeung beurat. Di Inggris kulkas geus mimiti ngeuyeuban ka unggal imah, tapi hiji mangsa aya anu maot lantaran bocorna gas beracun anu dipak\u00e9 pikeun niiskeun dina \u00e9ta kulkas. Taun 1929, gas diganti ku Fr\u00e9on ieu gas mah teu ngandung racun. Tapi sanggeus ditalungtik Fr\u00e9on t\u00e9h bisa ngarusak ozon dina atmosfer bumi. Ahirna, gas Fr\u00e9on diganti ku bahan laina anu sarua pikeun niiskeun tapi aman pikeun manusa jeung lingkungan"}
{"id": "34172", "revid": "25926", "url": "https://su.wikipedia.org/wiki?curid=34172", "title": "Green Day", "text": "Green Day nya\u00e9ta grup musik \"punk rock\" ti Kalifornia, Amerika Serikat anu dibentuk taun 1989. Personilna nya\u00e9ta Billie Joe Armstrong (vokalis, gitaris), Mike Dirnt (basis) dan Tre Cool (drum), jwung Al Sobrante anu geus kaluar ayeuna mah.\nGreen Day geus mulai kasohor ti taun 1990-an, bareng jeung grup musik punk rock s\u00e9j\u00e9nna saperti The Offspring jeung Rancid. Musik anu geus dijieun ku Green Day geus m\u00e9r\u00e9 pangaruh anu ged\u00e9 ka grup-grup musik aliran punk s\u00e9j\u00e9nna, saperti Blink-182 jeung Good Charlotte. Green Day geus ngajual kurang leuwih 50 juta album di Amerika Serikat jeung leuwih ti 100 juta album di Dunya. Green Day geus sering meunang pangl\u00e9l\u00e9r, di antarana: \"MTV Video Music Awards dan Nickelodeon Kids Choice Awards\", lian ti \u00e9ta, 3 gelar \"Grammy Awards\" geus dimeunangkeun dina kat\u00e9gori \"Best Alternative ALbum\" pikeun album \"Dookie\", \"Best Rock Album\" pikeun album \"American Idiot\" jeung \"Record of the Year\" keur lagu \"Boulevard of Broken Dreams\".\nDiskografi.\nGreen Day geus ngaluarkeun 10 album anu dimulai ti album \"1,039/SMOOTHED OUT SLAPPY HOURS\" taun 1991, terus dilajengkeun ku album \"KERPLUNK\" taun 1992. Dua taun ti harita, Green Day ngajieun album \"DOOKIE\", terus taun 1995, album \"INSOMNIAC\" dirilis. 14 Oktober 1997, album \"NIMROD\" dirilis. Green day sempet kosong salila 3 taun, tapi muncul deui dina album \"WARNING\" taun 2000. \"INTERNATIONAL SUPERHITS\" taun 2001, \"SHENANIGANS\" taun 2001. ALbum f\u00e9nom\u00e9nal \"AMERICAN IDIOTS\" dirilis tanggal 21 S\u00e9pt\u00e9mber 2004, nu panganyarna nya\u00e9ta album \"GREEN DAY \u2013 21ST CENTURY BREAKDOWN\" anu dirilis 2010 kamari."}
{"id": "34173", "revid": "15233", "url": "https://su.wikipedia.org/wiki?curid=34173", "title": "Kapur tulis", "text": "Kapur tulis asalna tina kapur nu dijieun tina apu nu lemes pisan, ilaharna di Sunda nu disebut kapur t\u00e9h nu sok dipak\u00e9 sapopo\u00e9 nulis dina bor nu sok di sebut kapur tulis. Apu tina kapur tulis sabenerna asalna tina sato. Perairan samudera t\u00e9h katutup ku sagala rupa wangun tutuwuhan sarta sasatoan anu pohara leutik. Salah sahijina nya\u00e9ta sato bersel hiji anu dingaranan \"foraminifera\". Kerangka-kerangka ti mahluk-mahluk ieu dijieun tina kapur.\nSabot sato-sato ieu pa\u00e9h, kerangka-kerangka maran\u00e9hanana anu pohara leutik tikerelep ka dasar samudera. Geus lila, lapisan kandel ti kerangka-kerangka ieu ngabentuk. Tangtu wa\u00e9 pros\u00e9s ieu merlukeun waktu jutaan taun. Lapisan ieu sacara lalaunan jadi tersementasi sarta mundel, sarta jadi batu kapur nu bey\u00e9 anu dingaranan kapur tulis.\nSagala rupa gangguan di bumi mindeng ngabalukarkeun lumangsungna daratan nu garing di daratan sam\u00e9m\u00e9hna kakeueum cai. Salah sahiji ti tempat-tempat di mana hal ieu lumangsung nya\u00e9ta sapanjang Kanal Inggris. Lapisan-lapisan sagara kadorong ka luhur. Saterusna bagian-bagian anu bey\u00e9 kakikis ku cai sarta ninggalkeun karang-karang kapur raksasa. Dua karang kapur anu kawentar nya\u00e9ta karang-karang kapur anu aya di kanal anu ngawatesan Inggris di Dover sarta Perancis di Dieppe."}
{"id": "34174", "revid": "603014", "url": "https://su.wikipedia.org/wiki?curid=34174", "title": "Pamali", "text": "Pamali nya\u00e9ta larangan sepuh urang anu maksudna teu meunang ngalakukeun hiji pagaw\u00e9an lantaran sok aya matakna, upamana lalaki teu meunang nyekel asiwung, matak peluh; teu meunang ngom\u00e9 b\u00e9as, bisi dijual ka toa; nu keur reuneuh teu meunag ngadahar intip, bisi bali orok kaluarna h\u00e9s\u00e9; nu keur reuneuh teu meunang ngadahar tutut, bisi tunduh dina waktu keur ngalahirkeun. Dina kamus ieu, kecap pamali dipatalikeun jeung kecap pahing, buyut, kapamalian, palangan, pantrang, jeung cadu\nPamali dina Naskah jeung Karya Sastra.\nKecap pamali aya dina naskah Sanghyang Siksa Kanda Ng Karesian:&lt;br&gt;\"(Carek) sanghyang siksa, ngising ma tujuh lengkah ti jalan, kiih ma tilu lengkah ti jalan. Boa mo nemu picarekeun sakalih ja urang nyaho di ulah pamali.\" \"Kaulah ma duka, pamali ma paeh, deung jeungjeueung gagawar, pucuk tambalung, sugan tampyan dalem, kandang larang(an), bale larangan\".\nKecap pamali kaunggel og\u00e9 dina carita pantun Badak Pamalang:&lt;br&gt;\n\"Cing suci kami dek diajar ngawih/ Saeutik beunang mihuit/ Kawih kami sudi mandi/ Kawih kami suda pulang/ Saeutik tamba \"pamali\"/ Mangka unggut maung/ Mangka golong na kar\u00e9mbong/ Mangka pecat bent\u00e9n omas/ Lekat-lekat katalanjuran/ Pantes lempenganeun saur\"\nDina carita pantun Buyut Or\u00e9ny\u00e9ng kecap pamali og\u00e9 kauni:&lt;br&gt;\n\"Baringbing sumping balikan/ Bak layar gancang pulangan/ \"Pamali\" teu dibalikeun/ Halangan teu dipulangan/ Sungkanan barang pulangan/ Demi cangkang jeung eusina/ Mangsing sarua lobana/ Bisi kawih mamaruan/ Ja kawih mangdaya tineung/ Ceuk buyut tuha mara tuha/ Kat\u00e9njo ku enya ba\u00e9/ Enya \"pamali\" teuing/ Nu nungkul dipukul/ Nu hasrah dirasah/ Nu \u00e9l\u00e9h diparol\u00e9h/ Matak teu tinggil juritan/ Matak teu jaya perangan/ Matak pupul pangaruh/ Matak tambar berekat/ Matak teu mahian sing barang pasini\".\nKecap pamali kaunggel og\u00e9 dina dangding Haji Hasan Mustapa:&lt;br&gt;\n\"//Sirna rasa rasaning pasti/ raga raraganing rasa/ jangg\u00e9l\u00e9k rasaning d\u00e9w\u00e9k/ duk lungsur ti satuhu/ bijil gingsir sih jeung sedih/ alaming kamanusan/ pangjurung kasarung/ ngumbara di alam dunya/ ngulik harti nguriling n\u00e9angan gusti / ku pantang \"pamalina\"//\" \n\"Allah nu teu paya nitah/ Gusti nu ngalindih abdi/ teu paya tunda talatah/ lain Gusti nu sasari/ bisi kacingcirihi/ tutur kalebur ku catur/ nya loba katilarna/ ku abdi lain sajati/ rasa dunya salia ka \"pamalina\"// \"Kapamalina\" kaula/ hayang ngahiji jeung Gusti/ kapamalina kaula/ birahi ku agung Gusti/ jadi paisin-isin/ nya lumpuh pajauh-jauh/ tuman ti sasarina/ abdi malibir ka Gusti/ ana mudal nanya katunggalanana//\"\nPamali dina Wangun Kecap.\nDi sakuliah Indon\u00e9sia aya kapercayaan, y\u00e9n upama nyebut hiji kecap matak aya cangcalana, nepi ka kudu diganti ku kecap s\u00e9j\u00e9n anu euweuh matakna.\nKecap-kecap anu dimaksud dib\u00e9r\u00e9nd\u00e9lkeun dina tabel di handap."}
{"id": "34175", "revid": "25926", "url": "https://su.wikipedia.org/wiki?curid=34175", "title": "Wewengkon dep\u00e9ndensi", "text": "Wewengkon dep\u00e9ndensi mangrupa wewengkon nu ku lantaran hiji hal teu bisa miboga kamerd\u00e9kaan atawa kadaulatan kawas hiji nagara. Hiji dep\u00e9ndensi bisa dikategorikeun ti rupa jeung katingkatan.\nWewengkon dep\u00e9ndensi b\u00e9da jeung \u00e9ntitas subnasional hiji nagara sabab duanana ngawakilan kumpulan pamisahan nu b\u00e9b\u00e9da. Hiji \u00e9ntitas subnasional biasana ngawakilan babagian wewengkon nagara, lamun wewengkon dep\u00e9ndensi bisa mangrupa wewengkon luar nagri hiji nagara kalawan status otonomi nu leuwih ged\u00e9.\nAr\u00e9a nu sacara kapisah dingaranan \"tacan merd\u00e9ka\" nya\u00e9ta wewengkon nu dipas\u00e9akeun, dijajah, miboga pamar\u00e9ntah dina pangasingan atawa miboga gerakan kamerd\u00e9kaan nu boga pangaruh kiat.\nDaptar wewengkon dep\u00e9ndensi.\nKlaim dep\u00e9ndesi tampa pangakuan internasional sacara luas, ditulis kalawan hurup \"miring\". Daptar ieu ngawengku sababaraha wewengkon nu teu kaasup dina daptar wewengkon tampa pamar\u00e9ntahan sorangan nu dikaluarkeun ku Majelis Umum Pasarikatan Bangsa-Bangsa, kaasup og\u00e9 wewengkon nu teu diklasifikasikeun salaku wewengkon dep\u00e9nsi (koloni) ku pamar\u00e9ntahan lokalna.\nNorw\u00e9gia.\nB\u00e9da jeung tilu wewengkon ieu, Svalbard sapinuhna mangrupa bagian Norw\u00e9gia. Svalbard diatur ku sababaraha hukum katangtu, tapi pamar\u00e9ntahanna teu indep\u00e9nden jeung teu bisa nangtukeun hukum sorangan.\nPerancis.\nPerancis peuntas laut diwangun ti 4 departem\u00e9n peuntas laut (\"D\u00e9partements d'outre-mer\") jeung sakab\u00e9h t\u00e9ritori peuntas laut (\"Territoires d'outre-mer\"). Departem\u00e9n peuntas laut (Guadeloupe, Martinik, R\u00e9union, jeung Guyana Perancis), bareng jeung Perancis M\u00e9tropolitan, mangrupa unit konstitu\u00e9n R\u00e9publik Perancis. Di handap ieu mangrupa daptar t\u00e9ritori peuntas laut.\nWalanda.\nSanggeus pambubaran Antillen Walanda dina Oktober 2010, Bonaire, Saba, jeung Sint Eustatius minangka bagian integral ti Walanda salaku munisipalitas istim\u00e9wa. Cura\u00e7ao jeung Sint Maarten (kaasup daptar di handap) minangka nagara konstitu\u00e9n ti karajaan."}
{"id": "34176", "revid": "3874", "url": "https://su.wikipedia.org/wiki?curid=34176", "title": "Wewengkon otonom", "text": ""}
{"id": "34177", "revid": "25926", "url": "https://su.wikipedia.org/wiki?curid=34177", "title": "Harmonika", "text": "Harmonika nya\u00e9ta waditra anu dipa\u00e9nkeuna ku cara ditiup, miboga sababaraha liang nada nu bisa ngaluarkeun sora ku lantaran l\u00e9tahna ngageter nailika ditiup.\nJenis-jenis Harmonika.\nHarmonika miboga sababaraha jenis dumasar kana wangunna, di antarana nya\u00e9ta:\n1. Diatonic Harp\nHarmonika jenis ieu miboga 10 liang jeung deui bisa ma\u00e9nkeun hiji konci harmonika di sawatara chord anu b\u00e9da. Biasana dipak\u00e9 pikeun marengan jenis musik Blues, Country, jeung Folk, tapi bisa og\u00e9 dilarapkeun ka Jazz atawa Classic.\n2.Chromatic Harp\nBentukna b\u00e9da jeung Diatonic anu di luhur. Penc\u00e9tanana di gigireun / sabeulahna. Gunana pikeun ngag\u00e9s\u00e9r slide panutup liang anu aya pikeun ngahasilkeun nada-nada cres. Contona di liang nomer 3 \u00e9ta kasadana C harina lamun menc\u00e9t tombol \u00e9ta mangka kasadana bisa jadi C# atawa Db. Biasana dipak\u00e9 pikeun marengan jenis musik Pop, jazz, jeung Classic.\n3. Tremolo sarta Echo Harp\nLoba anu bingung pikeun ngab\u00e9dakeun antar Echo jeung Tremolo Harp, sabenerna dua jenis ieu sarua. Miboga ciri liang anu berurutan jeung deui bentukna panjang. Fungsi ti harmonika jenis ieu pikeun m\u00e9r\u00e9 \u00e9f\u00e9k pangulangan dina nada anu dipa\u00e9nkeun.\n4. Chord Harp\nHarmonika jenis ieu bisa n\u00e9pi ka 48 chord. jenis ieu ngan bisa dipak\u00e9 dina jenis musik Classic atawa Harmonica Group."}
{"id": "34178", "revid": "172", "url": "https://su.wikipedia.org/wiki?curid=34178", "title": "Da\u00e9rah", "text": "Da\u00e9rah, dina kont\u00e9ks babagian administratif di Indon\u00e9sia, mangrupa kahijian masarakat hukum nu mibanda wates-wates t\u00e9ritori nu miboga hak ngatur jeung ngurus urusan pamar\u00e9ntahan jeung kapentingan masarakat satempat dumasar kana prakarsa sorangan tina aspirasi masarakat.\nDa\u00e9tah diwangun ti Propinsi, Kabupat\u00e9n, atawa Kota. Upami kacamatan, d\u00e9sa, jeung kalurahan dianggap san\u00e9s Da\u00e9rah (da\u00e9rah otonom). Da\u00e9rah dipingpin ku Pupuhu Da\u00e9rah (gubernur/bupati/walikota), jeung miboa Pamar\u00e9ntahan Da\u00e9rah sarta D\u00e9wan Pawakilan Rahayat Da\u00e9rah."}
{"id": "34179", "revid": "3874", "url": "https://su.wikipedia.org/wiki?curid=34179", "title": "Wewengkon", "text": ""}
{"id": "34181", "revid": "15233", "url": "https://su.wikipedia.org/wiki?curid=34181", "title": "Os\u00e9ania", "text": "Os\u00e9ania ( ) mangrupa istilah nu ngarujuk kana hiji t\u00e9ritori g\u00e9ografis atawa g\u00e9opolitis nu diwangun ti sababaraha kapuloan nu aya di Samudra Pasifik jeung sakurilingna. Os\u00e9ania mangrupa buana kalawan luas ar\u00e9a daratan nu pangleutikna jeung jumlah populasi nu pangleutikna kadua sanggeus Antartika."}
{"id": "34182", "revid": "25926", "url": "https://su.wikipedia.org/wiki?curid=34182", "title": "Torowongan Lampegan", "text": "Torowongan Lampegan nya\u00e9ta salah sahiji torowongan munggaran di Jawa Barat nu dijieun di desa Cibokor taun 1879 \u2013 1882 lokasina di pasir Gunung Keneng, Cianjur Jawa Barat.\nEtimologi.\nNurutkeut carita, ngaran Lampegan mangrupa kecap nu sok disebutkeun ku Beckman nalika mariksa hasil gaw\u00e9an pagaw\u00e9na. Unggal nempo pagaw\u00e9 nu gaw\u00e9 di jero torowongan, anjeunna sok ngagorowok ngingetkeun pagaw\u00e9na mawa lampu sabab m\u00e9h aman ti bahaya kakurangan zat asam. \u201cLamp pegang..., lamp pegang\u201d, anjeuna ngingetkeun dina campuran basa Walanda jeung Indon\u00e9sia. Maksadna nya\u00e9ta nyandak lampu. Di torowongan \u00e9ta udarana pengap jeung liangna ngan hiji. Sabab can kabobok sakab\u00e9hna.\nSajarah.\nTorowongan ieu mangrupa terowongan munggaran di Jawa Barat anu letakna di lintas kareta api anu ngahubungkeun Batavia-Bandung ngaliwat Bogor/Sukabumi. Salian torowongan Lampegan, di Jawa Barat aya torowongan Sasaksaat anu diwangun taun 1902-1903, ngahubungkeun lintas jalur kareta api Jakarta \u2013 Bandung ngaliwat ka Cikampek.\nTilu torowongan s\u00e9j\u00e9nna ngahubungkeun stasiun Banjar jeung Cijulang, daerah nu letakna di Ciamis bag\u00e9an kidul anu diwangun taun 1918. Masing-masing Prins Henrik Tunnel (salakina Ratu Wihelmina) panjangna 100 meter, Prins Juliana Tunnel panjangna 250 meter, jeung Koningin Wihelmina. Panjang torowongan \u00e9ta nya\u00e9ta 1.1 kilometer, nu ngajadikeun torowongan \u00e9ta jadi torowongan pangpanjangna di Pulo Jawa. Torowongan ieu baheulana boga ngaran torowongan Juliana. Ngan sabag\u00e9an orang nyebutna torowongan Wihelmina, ngaran ti Ratu Karajaan Walanda.\nDi Pulo Jawa jeung Sumatera, salila ieu aya 18 torowongan jeung panjang sakab\u00e9hna 8.267 meter. Saloba 12 torowongan aya di Pulo Jawa jeung s\u00e9sana, genep torowongan deui di Pulo Sumatera. Sabag\u00e9an badag torowongan-torowongan \u00e9ta geus aya loba nu teu fungsi deui, nyusul eureunna jalur kareta di saerah \u00e9ta. Nepi ka karya Beckman, nasibna leuwih tragis. Di tanggal 13 Maret, torowongan \u00e9ta runtag sabab hujan badag nu turun wa\u00e9 di daerah \u00e9ta. Mimitina rembesan cai jeung salajengna bag\u00e9an luhurna ambruk. Ti dinya hubungan kareta api Sukabumi-Cianjur nu geus leuwih ti saabad lilana, kaputus.\nSanggeus ngalaman renovasi, ti S\u00e9pt\u00e9mber 2000, hubungan dua stasiun had\u00e9 deui. Namung dina kaping 12 Maret 2001, torowongan \u00e9ta ambruk deui. Karusakanna leuwih beurat. Ti dinya hubungan stasiun Cianjur jeung Sukabumi putus deui.\nMitos.\nDina hiji mangsa, Beckman ngarasa bagja sabab karyana geus hasil. Ti dinya anjeuna ngarencanakeun baris aya hajat ngaresmikeun torowongan ku pagelaran kasenian rongg\u00e9ng Nyi Sad\u00e9a. Ku kituna, ngad\u00e9ng\u00e9 kitu t\u00e9h masarakat kacida bungahna.\nWaktu nu geus ditangtukeun t\u00e9h geus datang. Nalika panon po\u00e9 nyorolok di beulah kulon, masarakat geus siap-siap. Nalika peuting geus nangtayungan, pagelaran baris dikawitan, masarakat geus pakulibek di arena pagelaran nu teu jauh ti torowongan.\nDimimitian ku lagu bubuka, tuluy puncakna Nyi Sad\u00e9a minton dibarengan ku \u00e9mprak ti masarakat di dinya. Peuting makin nyirorot, hawa tiis geus turun. Mung di arena pagelaran hawa kalah beuki panas. Maran\u00e9hna kacida kapincut nalika aya hiji lalaki midang jeung ngigel babarengan jeung Nyi Rongg\u00e9ng. Awakna keker jagjag mak\u00e9 baju hararideung. Mung teu aya nu apaleun saha \u00e9ta. Sanggeus ngigel t\u00e9h, \u00e9ta lalaki mawa Nyi Rongg\u00e9ng turun ka handap.\nGeus sababaraha lila ditungguan, nepi ka subuhna Nyi Ronggeng ngaleungit, dit\u00e9angan nepi ka isuk teu kapanggih og\u00e9. \u201cRongg\u00e9ngna leungit, euy...\u201d. Aya harewos nu nyebutkeun y\u00e9n Nyi Sad\u00e9a leungit diculik dijadikeun wadal peresmian pangwangunan torowongan Lampegan.\nTumbu kaluar.\n Situs Resmi PT Kereta Api Indonesia "}
{"id": "34183", "revid": "6408", "url": "https://su.wikipedia.org/wiki?curid=34183", "title": "Karya ilmiah", "text": ""}
{"id": "34184", "revid": "15233", "url": "https://su.wikipedia.org/wiki?curid=34184", "title": "Kandagan", "text": "Tari Kandagan nya\u00e9ta tari putri nu karakterna gagah, tari ieu mangrupa tari mekaran ti tari Renggarini di taun 1960 ku tokoh pembaharu tari Sunda, Tjetje Somantri.\nDeskripsi.\nDina taun 1957 Tjetje Somantri nyiptakeun tari Topeng \"Wadon\", ngan ngaran \"Wadon\" taeu saluyu jeung wangun sarta gaya tarina, saterusna ngaranna dirobah jadi Renggarini. Rengga artina cetaan atawa ngalaga (dina hartian kahad\u00e9an). Rini hartina aw\u00e9w\u00e9, jadi Renggarini bisa dihartikeun salaku aw\u00e9w\u00e9 anu tingkah polahna jiga lalaki atawa aw\u00e9w\u00e9 nu aktif.\nB\u00e9b\u00e9daan ti dua tari ieu nya\u00e9ta dina tata pak\u00e9an jeung mak\u00e9na soder panjang. Hiasan sirah tari Renggarini mangrupa mekaran d\u00e9sain ti iket, sedengkeun di tari Kandagan ngagunakeun siger kalawan buuk ngawentuk gambuh leutik di handapna. Pamak\u00e9an pak\u00e9an tari Renggarini nya\u00e9ta kabaya kutung beureum kolot kalawan sisina h\u00e9jo, sedengkeun tari Kandagan ngagunakeun baju tutup kutung, kerahna pondok warna hideung. B\u00e9b\u00e9daan dina tata rias nya\u00e9ta teu dihias godeg geulis di tari Renggarini sabab teu mak\u00e9 susumping, buuk digelung ka luhur disumputkeun di iket. Dina tari Kandagan buuk mak\u00e9 sanggul ngalengkepan tata rias Kandagan.\nKandagan hartina wadah, tempat nyimpen perhiasan jeung barang-barang berhaga s\u00e9j\u00e9nna. Ku kituna ngaran tari Kandagan bisa og\u00e9 dimaksudkeun tempat kumpulan gerak-gerak tari. Dina latianna, tari Kandagan nya\u00e9ta tari putri gagah, tari ieu merlukeun kaparigelan bakat jeung latian aku lila keur ngawasaanna. Keur ngawentuk kor\u00e9ografi tari Kandagan keur nu munggaran dimimitian ku kumaha ngolah awak keur persiapan nari jadi pangibing nu had\u00e9.\nDina pintonanna, tari Kandagan dipintonkeun tunggal, ngan bisa og\u00e9 ditarikeun dina wangun rampak, tangtu wa\u00e9 kalawan karakter pangibing anu sarua nya\u00e9ta karakter gagah putri. Tari Kandagan mibanda kabeungharan gerak anu ragem gerakna diwangun ku gerak pokok jeung gerak peralihan. Salian ti \u00e9ta, keur diajar tari Kandagan dibutuhkeun sikep jeung gerak salaku pola nu ngarojong kana pintonanna. Saperti sikep sirah, awak, suku, jeung leungeun. Kitu og\u00e9 gerak sirah, awak, suku jeung leungeun. Saluyu jeung karakter tarina nu gagah, dina nerapkeun sikep jeung gerak mibanda b\u00e9b\u00e9daan jeung tari Dewi jeung Sulintang."}
{"id": "34185", "revid": "15233", "url": "https://su.wikipedia.org/wiki?curid=34185", "title": "Tari Wayang", "text": "Tari Wayang nya\u00e9ta salah sahiji kelompok atawa genre tari Sunda anu kasang tukangna ti carita wayang.\nDeskripsi.\nTari wayang nya\u00e9ta tari nu nyokot gerak dasar jeung gerak intina ti panokohan wayang. Dina tari wayang biasana ngagambarkeun panokohan jeung jabatan dina carita wayang. Aya sababaraha ciri utama dina tari wayang nya \u00e9a:"}
{"id": "34186", "revid": "6044", "url": "https://su.wikipedia.org/wiki?curid=34186", "title": "Top\u00e9ng Priangan", "text": "Tari Top\u00e9ng Priangan nya\u00e9ta tari anu sumebar di wewengkon Jawa Barat mangsa kiwari.\nSajarah.\nSacara kronologis ayana Top\u00e9ng priangan dimimitian ti tari Top\u00e9ng anu mekar di Jawa Barat di mimiti taun 1900 nya\u00e9ta Top\u00e9ng \"Bebarang\", anu dimaksudkeun pikeun pintonan keliling atawa pintonanna di tangtukeun ku nu nanggap nepi ka teu aya katetepan dina hal materi pintonanna.\nKamekaran salajengna nya\u00e9ta mimiti taun 1900 di wewengkon Jawa Barat, Sumedang, Garut, Tasikmalaya jeung Bandung sering didatangan ku rombongan Top\u00e9ng Cirebon. Dalangna aya dua nya\u00e9ta \"Koncer\" jeung \"Wentar\".\nDi taun 1925, sababaraha pangibing ti Pasundan diajar tari Top\u00e9ng Cirebon nu ragemna saperti tari Menak Jingga, Jingga Anom, Damar Wulan, Pamindo jeung Menak Koncar, tapi dina kamekaranna pintonan tari Top\u00e9ng Cirebon teu ram\u00e9 dipadungdengkeun sarta teu gampang sumebar teu saperti tari Keurseus, hal ieu disawang ku sabab wangun jeung gerakna h\u00e9s\u00e9 keur diturutan kitu og\u00e9 pirigan gamelanna husus tepakan kendangna teu sakab\u00e9h pangrawit Bandung bisa nepak khas Cirebon.\nSalajengna tari Top\u00e9ng anu sumebar di Jawa Barat sanggeus tari Keurseus nya\u00e9ta tari Top\u00e9ng anu geus ditata deui mimiti ti unsur gerak tari, pirigan tari, panjang pondokna materi, nepi ka pak\u00e9an tarina anu dipikawanoh ku tari Top\u00e9ng Priangan.\nConto ti tari Top\u00e9ng priangan nya\u00e9ta: Tari Top\u00e9ng Kencana Wungu."}
{"id": "34187", "revid": "15233", "url": "https://su.wikipedia.org/wiki?curid=34187", "title": "Keurseus", "text": "Tari Keurseus nya\u00e9ta kelompok tari anu mangrupa hasil pros\u00e9s mekarkeun ti gerak-gerak tari ti \"Tayuban\". \"Tayub\" \u00e9ta sorangan nya\u00e9ta kecap pagaw\u00e9an ngigelna lalaki dikebat bari dibendo, dibaju alus nyanghareupan sababaraha urang rongg\u00e9ng.\nSajarah.\nTari Keurseus diciptakeun pikeun kaperluan kursus atawa pembelajaran ku Lurah Rancaekek R. Sambas Wirakusumah, di taun 1920 susunan gerak pokok atawa ragam gerak tari tayub ngalaman kabakuan nepi ka ngalahirkeun sababaraha wangun repertoar tari anu mibanda pola jeung jeung susunan gerak pokok atawa ragam gerak baku, sarta unggal repertoar tarina mibanda karakter anu b\u00e9da. \nKumpulan tari \u00e9ta jadi genre atawa rumpun tari Keurseus. Repertoar tari anu kawengku ku tari Keurseus nya\u00e9ta tari Lenyepan kalawan karakterna anu l\u00e9ny\u00e9p atawa lungguh atawa halus, tari Gawil kalawan karakterna anu ladak atawa lanyap atawa nyatria, k\u00e9ring dua atawa Monggawa kalawan karakter Gagah anteb jeung k\u00e9ring tilu atawa disebut og\u00e9 Totopengan jeung karakter Gagah jigrah (Danawaan).\nRagem Tari Keurseus.\nGawil.\nnya\u00e9ta tari jenis putra wangun tari tunggal kalawan karakterna nu ladak atawa lanyap atawa biasa disebut og\u00e9 nyatria. Biasana, tari Gawil mibanda ciri-ciri:\nDina pintonanna unggal narikeun bag\u00e9an tari Gawil atawa lalamba bisa dilanjutkeun jeung na\u00e9k K\u00e9ring dua atawa Monggawa.\nKawitan.\nnya\u00e9ta jenis tari putra tunggal. Di tarian ieu aya sababaraha karakter di antarana l\u00e9ny\u00e9p atawa lungguh, karakter lanyap atawa ladak jeung karakter gagah lungguh. tTari kawitan mibanda ciri; aya parobahan gerak sacara ngadadak ti halus ka kuat tanagaan atawa ti gerak halus ngalun jadi gancang ngagunakeun gerak-gerak stacato. Dina pintonanna unggal narikeun bag\u00e9an tari Kawitan atawa disebut bag\u00e9an lalamba bisa dilanjutkeun ku tari anu karakterna gagah atawa disebut na\u00e9k K\u00e9ring dua (monggawa) jeung K\u00e9ring tilu (totop\u00e9ngan).\nLenyepan.\nnya\u00e9ta tari jenis tunggal putra kalawan karakterna anu l\u00e9ny\u00e9p atawa lungguh. Umumna gerak tari di tari Lenyepan mibanda ciri:\nDi pintonanna sanggeus narikeun bag\u00e9an tari Lenyepan atawa disebut lalamba bisa dilanjutkeun jeung na\u00e9k K\u00e9ring dua jeung K\u00e9ring tilu."}
{"id": "34188", "revid": "25926", "url": "https://su.wikipedia.org/wiki?curid=34188", "title": "Tari Merak", "text": "Tari Merak mangrupa salah sahiji ragem tarian kr\u00e9asi anyar anu asalna ti Jawa Tengah anu nga\u00e9kspr\u00e9sikeun kahirupan sasatoan, nya\u00e9ta manuk merak. Tari merak diciptakeun ku saurang kor\u00e9ografer anu ngaranna Rad\u00e9n Tj\u00e9tj\u00e9 Somantri tuluy di taun 1965 dijieun kor\u00e9ografi anyar ku Dra. Irawati Durban Arjon jeung dibenerkeun deu dina taun 1985 anu tungtungna diajarkeun ka Romanita Santoso di taun 1993.\nDeskripsi.\nTari merak dicokot tina ngaran salah sahiji sato nya\u00e9ta Merak, manuk anu awakna saged\u00e9 hayam,anu buluna alus pisan kawas parada jeung dina huluna aya kukuncungan. Kahirupan jalu merak nu sok mekarkeun bulu buntutna m\u00e9h ngirut merak bikang jadi inspirasi pikeun Rad\u00e9n Tj\u00e9tj\u00e9 Somantri nyieun ieu tari.\nDina pintonanna, ciri y\u00e9n \u00e9ta t\u00e9h tari Merak nya\u00e9ta katingal tina pak\u00e9an anu dipak\u00e9 ku pangibingna nya\u00e9ta pak\u00e9an anu motifna saperti merak. Ka\u00e9n jeung bajuna ngagambarkeun wangun jeung warna bulu-bulu merak; h\u00e9jo biru jeung/atawa hideung. Ditambah deui ku sapasang jangjangna anu ngalukiskeun jangjang atawa buntut merak anu keur dimekarkeun. Gambaran merak bakal leuwih jelas kalawan mak\u00e9 makuta (badong ) disebut \u201csiger\u201d nu ditambah hiasan sirah hulu merak anu bakal eundeuk nuturkeun gerakan sirah anu ngibing. Wangunna sapertii merak nu keur nungguan endogna kalawan di hareupna ngalintang dina beuheung jeung hulu merak mak\u00e9 bahan tina logam alumunium anu dipol\u00e9s ku warna emas.\nTarian ieu biasana ditarikeun babarengan, tilu pangibing atawa leuwih nu masing-masing boga fungsi salaku merak bikang jeung merak jalu. Pirigan gendingna nya\u00e9ta ngagunakeun lagu Macan Ucul. Dina ad\u00e9gan gerakan nu tangtu sakapeung waditra bonang ditakol ku bag\u00e9an panakolna nu heuras nepi ka tarik kad\u00e9ng\u00e9 sorana nya\u00e9ta dina ad\u00e9gan sapasang merak keur sosonoan.\nDi antara gerakan jieunan Rad\u00e9n Tj\u00e9tj\u00e9 Somantri sigana tari merak ieu nu pangkasohorna di Indon\u00e9sia jeung di luar nagri. Teu heran lamun seniman Bali og\u00e9, mahasiswa ASKI Denpasar, nyiptakeun tari Manuk Rawa anu mirip jeung tari Merak.\nRujukan.\n3. http://www.disparbud.jabarprov.go.id/wisata/dest-det.php?id=337&amp;lang=id "}
{"id": "34190", "revid": "6044", "url": "https://su.wikipedia.org/wiki?curid=34190", "title": "Modem", "text": "Modem singgetan tina \"Modulator Demodulator\". \"Modulator\" nya\u00e9ta bagian anu ngarobah sinyal informasi ka sinyal nu mawa Carrier sarta bisa dikirimkeun, sedengkeun \"Demodulator\" nya\u00e9ta bagian anu misahkeun sinyal informasi (anu eusina data atawa talatah) ti sinyal nu mawa carrier anu ditarima, ku kituna informasi \u00e9ta bisa ditarima kalayan alus. Mod\u00e9m mangrupa penggabungan duanana, hartina mod\u00e9m nya\u00e9ta pakakas komunikasi dua arah. Saban pakakas komunikasi jarak dua-arah umumna mak\u00e9 bagian anu disebut modem, kawas VSAT, Microwave Radio,jeung sajabana, tapi umumna istilah modem leuwih dipikawanoh minangka alat nu dipak\u00e9 pikeun komunikasi dina komputer.\nJenis Modem.\nModem miboga fungsi pikeun ngasupkeun sinyal informasi ka gelombang nu mawa. Modem kabagi jadi 4 nya\u00e9ta:\n1. Amplitude Modulation ( AM ), nya\u00e9ta runtuyan \u00e9l\u00e9ktronik anu ngarobah amplitudo gelombang nu mawa luyu kalayan amplitudo sinyal informasi.\n2. Frequency Modulation ( FM ), nya\u00e9ta runtuyan \u00e9l\u00e9ktronik anu ngarobah frekuensi gelombang nu mawa luyu kalayan parobahan frekuensi sinyal informasi. &lt;\n3. Pulse Modulation ( PM ), nya\u00e9ta sistem modulasi pulsa bisa dib\u00e9dakeun jadi:\n4. Digital Modulation."}
{"id": "34191", "revid": "597390", "url": "https://su.wikipedia.org/wiki?curid=34191", "title": "Tari Rahayat", "text": "Tari Rahayat nya\u00e9ta tarian anu diciptakeun ku hiji masarakat, tumuwuh jeung mekar di kalangan rahayat di hiji tempat nu b\u00e9da-b\u00e9da. Ragem tarian rahayat mekar nurutkeun letak g\u00e9ografis, saperti da\u00e9rah pagunungan, jeung da\u00e9rah basisir, hal ieu nu ngab\u00e9dakeun wangun jeung dinamika tarian. \nDina prakna, unggal tarian og\u00e9 ngabogaan ciri khas gerakan sarta ngaranna sorangan. Teu bisa ditangtukeun taun sabaraha munculna aliran tari rahayat ieu sorangan. Pasualanna nya\u00e9ta daya sebar di masarakatna ragem-ragem waktuna. \nKarakter tari rahayat sacara umum mangrupa gerak-gerak spontanitas, tina kaparigelanna sewang-sewangan. Tari rahayat biasana dingaranan kumaha laguna. Jadi ngaran tarianna biasana saluyu jeung judul waditra atawa lagu ketuk tilu. Contona nya\u00e9ta:\nGerak anu biasana dipak\u00e9 nya\u00e9ta gerakan penca silat. Aya og\u00e9 dina wangun gerakanna, loba nu nyokot tina ngaran gerak atawa ngaran sasatoan jeung tatangkalan, misalna kadal meuntas, kuntul longok, bajing luncat, jrrd. Struktur tarianna biasana kabagi jadi tilu bag\u00e9an nya\u00e9ta bag\u00e9an hiji disebut negan istilah arang-arang bubuka/nyorong, bag\u00e9an dua nya\u00e9ta eusi lagu misalna Polostomo na\u00e9k g\u00e9boy, atawa gapl\u00e9k hungkul, jeung dipungkas ku arang-arang panutup, tuluy panutup."}
{"id": "34192", "revid": "25926", "url": "https://su.wikipedia.org/wiki?curid=34192", "title": "Panjat pinang", "text": "Panjat pinang atawa rebutan mangrupa kaulinan anu merlukeun rasa kawani sarta katemenan og\u00e9 taktik, nu guna meunangkeun tujuan anu dihontalna. Prinsip kaulinan ieu t\u00e9h nyokot barang-barang anu digantungkan di tungtung luhur watang tangkal jamb\u00e9. Cara nyokot barang anu digantungkan dina awi ngawangun bunderan henteu sagampang anu disangka. Kahiji saurang pamilon kudu bisa ngaliwatan watang pinang anu geus dibanjur gemuk. Gemuk anu dipak\u00e9 nya\u00e9ta lemak sato atawa sajenis oli kentel. Kadua, pamilon kudu sanggup ng\u00e9l\u00e9hkeun peserta s\u00e9j\u00e9nna. Ku alatan \u00e9ta teu urung kudu pagor\u00e9nyang. Saha nu gancang pasti bisa menang. Parabot anu diperlukeun dina kaulinan ieu t\u00e9h hiji watang tangkal jamb\u00e9 atawa lamun euweuh sawatang awi jenis gombong og\u00e9 cukup. Anu \u00e9c\u00e9s tangkal anu dimaksud kudu kuat sarta tahan nanggung beungbeurat ti ruas-ruas awi anu ngabahayakeun. Saterusna, gemuk. Bahan gemuk boga sipat r\u00e9latif. Henteu tangtu dina hiji jenis wa\u00e9. Baheula dipak\u00e9 lemak sato ingon-ingon (Sunda: Gajih) Ayeuna og\u00e9 di sawatara tempat masih dipak\u00e9 gajih minangka gemuk ; tapi oli motor mindeng pisan dipak\u00e9 minangka alternatif gaganti utamana di dayeuh mah. Pakakas s\u00e9j\u00e9n anu henteu kaci dipohokeun nya\u00e9ta barang-barang sandang, contona lawon, payung, baju, calana jsb. Barang-barang ieu digantung sarta ditalikeun dina budeuran awi anu dipasang dipenclut tangkal pinang. Pamilon dina dasarna henteu diwatesan , saha wa\u00e9 kaci miluan, tapi umumna dipigaw\u00e9 ku para lalaki anu geus dewasa sakurang-kurangna rumaja putra. Jumlahna og\u00e9 relatif loba ; kurang leuwih 10-15 jelema. Euweuh aturan anu husus , kajaba silih ngarti di antara sasama pama\u00e9n pikeun silih ngajaga keselamtanna. Dina awalna kaulinan ieu dipigaw\u00e9 sacara individu, s\"ingle fighter\", luyu prinsip rebutan , saha nu gancang man\u00e9hna nu meunang, ku kituna dina kaulinan ieu arang-arang anu ngahontal penclutna. Ku alatan saban hiji jalma ngahontal jangkungna nu tangtu, batur anu di handapana bisa wa\u00e9 ngabetot man\u00e9hna. Tapi biasana dina kasapukan pamilon pikeun digaw\u00e9 babarengan. Silih mantuan. Lamun kab\u00e9h hadiah geus ditampana, bakal dibagikeun luyu jeung jumlah iwal ti nu meunang tina \u00e9ta kaulinan.\nSajarah.\nDina khasanah Kabudayaan Tionghoa, Panjat Pinang ieu \u00e9ang kasohor di Tiongkok Kidul, (Fujian Guangdong, sarta Taiwan). Acara ieu patali jeung f\u00e9stival jurig. Hal ieu bisa kajadian di Tiongkok Kidul wa\u00e9 alatan kaayaan g\u00e9ografis Tiongkok Kidul hawana t\u00e9h sub-tropis. Ku kituna matak bisa tangkal pinang atawa kalapa bisa tumuwuh kalawan alus. Perayaan ieu kacatet mimiti dina jaman Ming, sarta lumrah disebut minangka \"Qiang-gu\". Tapi dina jaman Qing, Panjat Pinang dilarang pamar\u00e9ntah alatan mindeng ngabalukarkeun korban jiwa. Sawaktu taiwan aya di handap kapendudukan Jepang. Panjat Pinang mimitian diprakt\u00e9kkeun deui di sawatara tempat di Taiwan patali jeung Festival Jurig. Tata cara kaulinan kurang leuwih sarua, dipigaw\u00e9 lobaan. kalawan loba kado anu digantungkan di luhur. B\u00e9dana luhur anu kudu dita\u00e9kan lain ngan saluhur tangkal pinang. Tapi mangrupa hiji wangunan ti tangkal pinanag sarta kai s\u00e9j\u00e9n anu saimbang gedong nu tingkatna opat. Pikeun ngahontal jawara kahiji , saban regu kudu na\u00e9k nepi ka penclut pikeun nurunkeun gulungan beureum anu dikaitkeun di ditu. Kaulinan panjat pinang biasana ngan dilakukeun dina po\u00e9-po\u00e9 nu ged\u00e9, utamana dina po\u00e9 Kamerdekaan RI atawa anu diwanoh ku istilah Agustusan. Dina po\u00e9 ieu kaulinan panjat pinang ampir aya di unggal wewengkon. Panjat Pinang mangrupa bukti asimilasi kabudayaan Tionghoa anu geus mangaruhan Indon\u00e9sia dina mangr\u00e9bu-r\u00e9bu ka tukang."}
{"id": "34193", "revid": "15233", "url": "https://su.wikipedia.org/wiki?curid=34193", "title": "Alun-alun Bandung", "text": "Alun-alun Bandung nya\u00e9ta puseur dayeuh Bandung nu dicirikeun ku sawidang taneuh nu lega. Disakurilingna aya wangunan-wangunan fungsional. Tempatna aya dideukeut \"Grote Postweg\".\nSajarah.\nDina mimiti ngadegna dayeuh Bandung, kuda mangrupa alat transportasi penting nu dipak\u00e9 keur mawa surat. Biasana, dina jarak nu tangtu biasana bakal aya kuda nu ngaganti kuda mimiti di pos ganti. salah sahiji pos ganti anu aya di jalan raya pos (\"Grote Postweg\") aya di deukeut gedung Kantor Pos Besar Bandung nu kiwari ayana di sisi jalan raya pos (\"Grote Postweg\") jeung Jalan Banceuy.\nJalan Banceuy sabenerna dingaranan \"Oude Kerkhoffweg\" sabab di dinya kungsi dijadikeun tempat kuburan China. Kiwari tempat ieu dijadikeun puseur jualan suku cadang mobil jeung listrik. Alun-alun Bandung nu ayana di kidul \"Grote Postweg\" bisa disebut masih aya, ngan bisa disebut geus euweuh deui. Disebut euweuh, sabab sacara fisik, alun-alun geus dijadikeun plaza Masjid Raya Bandung \u2013 Provinsi Jawa Barat. Sabalikna disebut aya, sabab masarakat Bandung masih nyebut tempat \u00e9ta t\u00e9 alun-alun.\nAlun-alun Bandung baheula diwangun di hareup pendopo kabupat\u00e9n, nepi ka ayana alun-alun t\u00e9h ngahiji jeung Masjid Agung jeung wangunan pamar\u00e9ntahan s\u00e9j\u00e9nna. Di tempat ieu og\u00e9 masarakat dayeuh sosialisasi jeung ngalakukeun sababaraha aktivitas, sarta ngamangpaatkeun minangka tempat rekr\u00e9asi. Beulah w\u00e9tan alun-alun diwatesan ku jalan nu dingaranan Jalan Alun-alun Timur.\nDi mangsa baheula, jalan \u00e9ta kungsi jadi tempat ulin, utamana budak ngora. Di dinya aya tilu gedong bioskop, nya\u00e9ta Elita, Oriental, jeung Varia kalawan gaya arsitektur nu unik. Gedung Varia sateuacanna mangrupa tempat hiburan atawa feesterien. Tatapi di l\u00e9tah masarakat di dinya, tempat hiburan \u00e9ta diucapkeun pistren.\nTaun 1980, wangunan bioskop jeung tempat hiburan di ditu diratakeun ka taneuh. Di luhurna salajengna diadegkeun wangunan tilu lant\u00e9i dijadikeun puseur balanja Palaguna. Hiji-hijinawangunan bioskop nu masih s\u00e9sa ngan Radio City anu ayana di tungtung kidul Jalan Alun-alun Timur.\nNamung sajalan jeung makin suremna dunya pabioskopan nasional, wangunan urut bioskop Radio City nu salajengna robah ngaran jadi Dian dijadikeun gelanggang futsal. Saperti alun-alun di sakab\u00e9 Nusantara, bag\u00e9an tengah alun-alun Bandung dipelakan sapasang tangkal caringin nu dilambangkeun minangka pangayom. Hiji di antarana dingaranan Wihelmina-boom sabab dipelak keur mi\u00e9ling istr\u00e9nan Ratu Wihelmina di kaping 8 September 1898. Tangkal caringin disabeulahna nu dipelak taun 1909, dingaranan Juliana-bloom keur mi\u00e9ling lahirna Ratu Juliana. Wihelmina Helena Pauline Maria na\u00e9k tahta ti taun 1890-1948. Namung sanggeus ngarayakeun pesta emas tahtana, ratu \u00e9ta nyerahkeun ka ka putrina Juliana Louise Emma Marie Wihelmina (1948-1980).\nDua tangkal caringin ieu sering dijadikeun tempat ngiuh masarakat ti panasna panon po\u00e9. Namung dina mangsa Jepang, tangkal caringin di tengah alun-alun \u00e9ta runtag. Saur kolot baheula, \u00e9ta cicir\u00e9n runtagna kakawasaan Walanda di taneuh jajahan. Pacariosan \u00e9ta sumebar kalawan gancang, utamana di golongan sababaraha toko foto jeung tempat cukur milik urang Jepang nu boga usaha di alun-alun. Antarana toko Tjijoda, toko Nanko, Toyama jeung nu s\u00e9j\u00e9nna. Padagang bangsa Jepang meunang proporsi nu rada b\u00e9bas, hiji nu sabenerna dalajengna matak handeueul. Maran\u00e9hna diperlakukeun sarua minangka urang Timur deungeun. Sedengkeun di hareup masarakat pribumi, urang-urang Jepang \u00e9ta dianggap leuwih had\u00e9. Maran\u00e9hna ngajual barang-barang daganganna kalawan harga murah. Sikepna ramah jeung sopan. Nalika daerah alun-alun geus jadi puseur padagangan paling ram\u00e9. Nepi ka lobana urang-urang Jepang nu usaha di dinya, disawang t\u00e9h alun-alun geus jiga dayeuh di Jepang. Di taun 1932, maran\u00e9hna sempet ngawangun sakola dasar.\nDina masarakat dayeuh Bandung, alun-alun mibanda sababaraha fungsi. Salian mangrupa puseur dayeuh jeung tempat masarakat sosialisasi, alun-alun kungsi jadi saksi sajarah lahirna Negara Pasundan versi part\u00e9y Rakyat Pasoendan (PRP) nu diproklamirkeun di tanggal 4 Mei 1947. Proklamasi nagara boneka Walanda \u00e9ta diwartakeun ku radio resmi Walanda jeung dihadiran Van Mook sarta part\u00e9y politik Walanda saperti Katholieke Vilks Partij (KVP) jeung Indo Europese Verbond (IEV). Naskahna dijieun dina tilu Basa.\nNaskah proklamasi dina basa Sunda dibacakeun ku R.A.A. Moesa Soeria Kartalegawa (Pupuhu Pangurus Ageung), naskah dina basa Walanda dibacakeun ku Soeleiman. Kartalegawa nya\u00e9ta urut Bupati Garut anu dipecat di zaman Jepang. Namung umur Negara Pasundan \u00e9ta rupana teu lila. Sanggeus tilu kali diayakeun Konferensi Djawa Barat anu tujuanna ngawangun Badan Pemerintahan Daerah Sementara (Recomba), Negara Pasundan versi P.R.P ahirna bubar.\nMinangka rohangan kabuka nu ayana di puseur kota, alun-alun geus sababaraha kali ngalaman salin rupa. Sabab seringna hal \u00e9ta kajadian, warga dayeuh ngajadikeun sumber padungdengan. Lamun baheula dijadikeun cicir\u00e9n runtagna pamar\u00e9ntahan Hindia Walanda, ku kituna sanggeus kamerdikaan, alun-alun dijadikeun ciciren ayana ganti pingpinan daerah (wali kota). Dina taun 1961, bag\u00e9an tengah alun-alun baheula nu dipelakan tangkal caringin Wihelmina-boom jeung Juliana-bloom, di tempat \u00e9ta masih aya bak pasagi panjang, tempat nampung cai mancur. Dina sore atawa po\u00e9 libur, tempat \u00e9ta dijadikeun saukur tempat reureuh.\nDina taun 1984, alun-alun geus robah deui nepi ka alusna disebut taman. di ditu di dieu ditempatkeun pot-pot kembang dina ukuran badag. Jiga taman, daerah di dinya dipelakan sababaraha jenis pepelakan. Tatapi, sabab kurang meunang cahya, tempat \u00e9ta dijadikeun tempat esek-esek.\nDina mangsa ayeuna mah alun-alun t\u00e9h geus leungit jadi Palaguna, gedong Bank. Lapanganna og\u00e9 ayeuna mah jadi plaza masjid agung. Ngan alun-alun kiwari geus leungit katinggang mangsa. Ngan ngaran alun-alun angger aya di hat\u00e9 masarakat Bandung."}
{"id": "34194", "revid": "25926", "url": "https://su.wikipedia.org/wiki?curid=34194", "title": "Franz Ferdinand", "text": "Franz Ferdinand nya\u00e9ta grup musik asal Skotlandia anu dibentuk di Glasgow, Skotlandia taun 2002. Personilna nya\u00e9ta Alex Kapranos (vokal jeung gitar), Bob Hardy (bass), Nick McCarthy (gitar, keyboard jeung \"backing vocal\") sarta Paul Thomson (drum, perkusi jeung \"backing vokal\"). [[Chat\u00e9au jadi markas Franz Ferdinand pikeun latihan. Chat\u00e9au nya\u00e9ta gudang kosong anu teu kapak\u00e9.\nDebut pertamana dimuali taun [[2004]] kalayan judul album \"FRANZ FERDINAND\" anu rilis bulan P\u00e9bruari di [[Inggris]] terus bulan maret di [[Amerika Serikat|Amerika]]. \"single\" tina ieu album nya\u00e9ta \"take me out\". Album perdana ieu meunang pangl\u00e9l\u00e9r, di antarana:\"Mercury Prize, MTV Awards\" dina kat\u00e9gori \"Breakthrough Video Award\" (Pangl\u00e9l\u00e9r vidio klip inovatif) jeung \"Q Awards\" salaku \"Best Video\" pikeun lagu \"Take Me Out'.\nSuks\u00e9s di Album pertama diteruskeun di Album kadua. Alex saparakanca ngarilis album\"YOU COULD HAVE IT SO MUCH BETTER\" di Taun [[2005]]. Di taun ieu pisan, Franz ferdinand dil\u00e9l\u00e9r jadi \"Best British Group\" (grup musik aliran British pangalusna) jeung \"Best British Rock Act\" dina ajang \"[[Brit Awards]]\". Tanggal [[26 Januari]] [[2009]], Franz Ferdinand ngarilis album katiluna kalayan judul \"TONIGHT\" anu jadi \"single\" andalanna nya\u00e9ta \"Ulysses\". Ieu album pernah aya dina peringkat 2 di \"UK Chart Album\", lian ti \u00e9ta ieu album geus kajual 31.000 CD dina saminggu ti saprak rilis.\nR\u00e9f\u00e9r\u00e9nsi.\n[[Kategori:Grup musik]]\n[[Kategori:Grup Musik Asal Skotlandia]]"}
{"id": "34196", "revid": "15233", "url": "https://su.wikipedia.org/wiki?curid=34196", "title": "Pizza", "text": "Pizza nya\u00e9ta ku\u00e9h nu dibeuleum asal Italia anu dijieun saperti roti rata nu ditambahan saos tomat sarta k\u00e9ju, luhurna minedeng ditambahan kawas sosis atawa zaitun. Kecap Pizza dipercaya ti Italia anu hartina \"titik\" anu dina mangsana jadi kecap Italia \"pizzicare,\" anu hartina \"pikeun nyiwit\" atawa \"metik\". Pizza bisa wa\u00e9 diciptakeun ku Funisia, Yunani, Romawi, atawa saha og\u00e9 anu diajar rusiah cara nyampur tipung jeung cai sarta manaskeun di luhur batu panas. Pizza nya\u00e9ta hiji fenom\u00e9na di sakumna dunya.\nDi Am\u00e9rika Sarikat popul\u00e9ritasna dimimitian sanggeus Perang Dunya II. Ayeuna aya leuwih ti 50.000 tempat ngajual kira-kira $ 30 milyar p\u00e9r taun pizza di Am\u00e9rika Kal\u00e9r hungkul. Sahenteuna lima faktor geus ngabalukarkeun kamekaranna. Kahiji, pizza ngagabungkeun bahan-bahan ti kab\u00e9h kelompok kadaharan nu dasar. Kadua, kaayaan jalma nu keur nguereut, milih, sarta metotan pizza nu jadi salah sahiji cara dahar nu unik. Katilu, \u00e9ta kadaharan sosial. Kaopat, pizza t\u00e9h ngabibita, rasa roti nu seger sacara umumna, tomat, samara Italia, k\u00e9ju sarta daging lada jeung sayuran. Ahirna, \u00e9ta kadaharan serbaguna anu mibanda r\u00e9buan variasi. Henteu heran y\u00e9n panyiptaan nu luar biasa geus ngor\u00e9jat ti mimiti anu basajan pikeun jadi salah sahiji kadaharan dunya anu kasohor. Dina lobana jenis pizza, pizza geus jadi bagian dasar dietna urang Italia saprak Jaman Batu.\nWangun pangmimitina pizza nya\u00e9ta hiji roti atah anu dibeuleum di handapeun batu seuneu. Sanggeus asak, \u00e9ta dibumbuan kalayan sagala rupa di luhurna anu b\u00e9da sarta dipak\u00e9 minangka gaganti piring sarta parabot pikeun kaldu atawa sop up gravies. Disebutkeun y\u00e9n ideu pikeun ngagunakeun roti minangka piring asalna ti Yunani anu dahar roti bunder g\u00e9p\u00e9ng (plankuntos) dibeuleum kalayan rupa-rupa topping. Hal \u00e9ta didahar ku jelema anu digaw\u00e9 sarta kulawargana alatan \u00e9ta t\u00e9h kadaharan anu gemi sarta m\u00e9r\u00e9 nah. Sacara tradisional, pizza geus dipasing-pasing ku kandelna, wangun, sarta platform perakitan."}
{"id": "34197", "revid": "25926", "url": "https://su.wikipedia.org/wiki?curid=34197", "title": "Situ Sangiang", "text": "Situ Sangiang mangrupa obyek wisata alam sarta ziarah. Sacara administratif lokasina aya di D\u00e9sa Sangiang, Kacamatan Banjaran, Kabupat\u00e9n Majal\u00e9ngka. Luas wisata Situ Sangiang kira-kira 19.70ha kaasup RPH Citaman BKPH Talaga KPH Majal\u00e9ngka \nPot\u00e9nsi Da\u00e9rah.\nDa\u00e9rah Situ Sangiang dikurilingan ku tangkal mahoni jeung kai amis aya og\u00e9 jenis-jenis s\u00e9j\u00e9nna, di antarana Eurih, jukut teki, gewar, ho\u00e9, saliara, kirinyuh, pohpohan, tepus, kiara, manglid, suren, barang, kemiri, pasang jeung sajabana. Sedengkeun jenis sasatoan di antarana oray sanca, oray s\u00e9rang, manuk cangkurileung, bincarung, cangkakak, monyet, lutung, bai.\nPot\u00e9nsi Wisata.\nKagiatan Wisata di dieu di antarana lintas alam, paparahuan, nguseup jeung k\u00e9mah. Di jero di dinya aya papan pangumuman y\u00e9n teu meunang ngojay, nyokot atawa nguseup lauk, miceun runtah padu wa\u00e9, nyieun durukan, sarta nyor\u00e9tan tangkal atawa fasilitas s\u00e9j\u00e9nna. Alatan \u00e9ta, lauk anu aya di Situ Sangiang umumna ukuranana garared\u00e9. Lamun aya lauk nu pa\u00e9h og\u00e9, lauk baris dikuburkan dibeulah dinyana k\u00e9n\u00e9h.\nSajarah Da\u00e9rah.\nDi Situ Sangiang aya istana anu dikeramatkan. Juru kunc\u00e9n nyebutkeun y\u00e9n istana anu aya disisi Situ Sangiang ieu mangrupa salah sahiji istana inohong nu nyebarkeun Islam diwewengkon Majal\u00e9ngka.\nWajar wa\u00e9 lamun tempat ieu miboga sipat r\u00e9ligius. Aya anu jarauh datang ka dinya, ngan hayang ziarah ka istana wali sarta saterusna mandi disisi dinya. Jadi bener-bener wisata \u00e9ta pohara sakral. Ceuk nu cicing di da\u00e9rah \u00e9ta jeung juru kunc\u00e9n na \u00e9ta t\u00e9h mangrupa jajad\u00e9n ti hiji karajaan kuna anu disebut karajaan Talaga.\nDina buku sajarah sunda, Karajaan Talaga ieu masih bareng jeung Karajaan Pajajaran, Panjalu, Saunggalah atawa Sumedang Larang. Tapi ceuk dina sajarahna, karajaan \u00e9ta misteri. ceuk sakaol b\u00e9jana, karajaan \u00e9ta leungit jeung sakab\u00e9h wargana. Sedengkaeun sawar\u00e9h rahayat karajaan, robah jadi lauk di Situ Sangiang t\u00e9a.\nFasilitas.\nFasilitas anu aya di Situ Sangiang di antarana nya\u00e9ta pager pengaman, shelter, jalan satapak, tempat parkir, jembatan, gerbang/loket karcis, musholla, MCK, instalansi cai, tempat diuk, tempat ulin barudak sarta kolam renang alami.\nAksesabilitas.\nSitu Sangiang bisa dijugjug ku motor, lamun ti Majal\u00e9ngka kira-kira 30\u00a0km."}
{"id": "34198", "revid": "15233", "url": "https://su.wikipedia.org/wiki?curid=34198", "title": "SHINee", "text": "SHINee umumna diucapkeun \"shnyy\" nya\u00e9ta boy band anu aliranna R&amp;B Kont\u00e9mpor\u00e9r kor\u00e9a selatan . Di bentuk ku SM Entertainmen dina taun 2008, maran\u00e9hna nyipatakeun debut dina tanggal 25 mei 2008 di SBS popular Songs dina singgle promosi. \"Noonan Neoumu Yeppeo\" (Replay). Grup ieu miboga lima anggota nya\u00e9ta Onew, Jonghyun, Key, Minho, jeung Taemin. Saprak debut, SHINee geus menangkeun sajumlahing panghargaan. Maran\u00e9hna og\u00e9 ma\u00e9n dina r\u00e9ality show lagu maran\u00e9hna, Noonan N\u00e9oumu Yepp\u00e9o (Replay). SHINee dianggap jadi icon fashion nu mimiti miboga gaya \"Tren SHINee\". Najan karir SHINee di dunya KPOP kar\u00e9k dua taun leuwih, tapi maran\u00e9hna suks\u00e9s jadi salah sahiji grup anu kasohor di Kor\u00e9a.\nKarir.\nDina 7 Juni 2008, SHINEE berpartisipasi dina \"Dream Concert\" di Stadion Olimpiade Seoul babarengan jeung artis-artis Kor\u00e9a s\u00e9j\u00e9nna kawas Epik High, Girls' Generation, Super Junior, TVXQ, sarta Wonder Girls. Pangaj\u00e9n Artis Pendatang anyar pangalusna maran\u00e9hanana bisa ti \"Cyworld Digital Music Award\", 22 Juni 2008.\nSHINEE kungsi og\u00e9 miluan dina \"SMTOWN\" Live 08 anu diayakeun 18 Agustus 2008. Maran\u00e9hanana babarengan jeung batur-batur sasama SM Entertainment kawas Boa, Cheon Sang Ji Hee the Grace, Girls' Generation, Super Junior, sarta TVXQ.\nDina 23 Agustus 2008, SHINEE ngaluuhan acra penyerahan \"MNET's 20's Choice Awards 2008\", sarta ngameunangan pangaj\u00e9n B\u00e9ntang Anyar Terpanas. \nAlbeum pepek kahiji ti SHINEE dijudulan \"THE SHINEE WORLD', sarta dirilis 28 Agustus 2008. Albeum asup langsung asup kana runtuyan ke-3 tangga albeum Kor\u00e9a sarta terjual saloba 30.000 kopi.\nDina 15 Nop\u00e9mber 2008, SHINEE ngameunangan pangaj\u00e9n Artis Lalaki Pendatang Anyar Pangalusna di \"Festival Musik MNET KM ke-10\", ngag\u00e9han pendatang kakara s\u00e9j\u00e9nna kawas U-kiss, 2PM, 2AM, sarta Mighty Mouth.\nShinee kungsi og\u00e9 jadi b\u00e9ntang dina acara r\u00e9ality show, \"SHINEE's Yunhanam\" anu tayang di t\u00e9l\u00e9visi kabel MNET. Acara ieu ngan lumangsung 12 \u00e9pisodeu ti 8 Agustus 2008 nepi ka 16 Oktober 2008. Dina saban \u00e9pisodeu, anggota SHINEE ditugaskeun pikeun deket jeung wanoja anu umurna aya di luhur umur maran\u00e9hanana, sam\u00e9m\u00e9h pamustunganana wanoja kasebut milih sorangan anggota anu bener-bener baris diajak k\u00e9ncan duaan.\nSHINEE og\u00e9 ngar\u00e9kam lagu \"Stand By Me\" anu jadi soundtrack serial drama popul\u00e9r Boys Before Flowers anu diadaptasi ti manga Boys Over Flowers ku Yoko Kamio.\n19 Juli 2010 SHINEE ngaluarkeun albeum duanana anu dijudulan LUCIFER. Sawatara jam sanggeus dirilisna albeum ieu, LUCIFER junun jadi top chart pikeun sawatara acara musik sarta \"chart\" di dunya digital. Dina albeum kadua ieu lagu-lagu maran\u00e9hanana dipilih, sarta pamustunganana albeum ieu bisa ngawowoy pamiarsa pikeun ngarasakeun sipat anu b\u00e9da sarta skill nyanyi anu leuwih dewasa ti anggota SHINEE. Onew nyieun debut di track nomer 9 anu dijudulan \"Your Name\", sedengkeun Jonghyun menyumbangkan lirik dina salah sahiji lagu di albeum ieu. Pikeun track no 7 ditulis babarengan ku kab\u00e9h anggota SHINEE, pikeun lagu anu dijudulan \"Love Still Goes On\" ditempo minangka sekuel terusan ti lagu Love Should Go On ti debut mini albeum REPLAY.\nAlbeum daur deui SHINEE anu dijudulan \"Hello\" dirilis dina tanggal 1 Oktober 2010 babarengan kalayan comeback maran\u00e9hanana di KBS musik."}
{"id": "34199", "revid": "508", "url": "https://su.wikipedia.org/wiki?curid=34199", "title": "Wolfgang Amadeus Mozart", "text": "Wolfgang Amadeus Mozart anu ngaran aslina Johannes Chrysostomus Wolfgangus Gottlieb Mozart man\u00e9hna dibaptis minangka Johannes Chrysostomus Wolfgangus T\u00e9ofilus Mozart.. Mozart nya\u00e9ta ngaran sanggeus Aki ti pihak indungna sarta sanggeus Saint dina tanggal kalahiranna, Johannes Chrysostomus. Lahir di Salzburg, 27 Januari 1756, maot di Wina, Austria, 5 D\u00e9s\u00e9mber 1791, man\u00e9hna saurang komponis sarta bisa disebut jalma pangjeniusna dina sajarah musik kulon. Anak ti L\u00e9opold Mozart sarta pamajikanana, Anna Maria Pertl. L\u00e9opold nya\u00e9ta saurang komposer pama\u00e9n biola, suks\u00e9s sarta concertmaster asisten di pangadilan Salzburg.\nKarir.\nWolfgang mimitian nulis \"minuets\" dina umur 5 taun sarta simfoni dina umur 9 taun. Sabot man\u00e9hna taun, man\u00e9hna sarta lanceukna, Maria Anna (anu katelahna \"Nannerl\"), ngalakonan sauntuyan konser ka pangadilan \u00c9ropa sarta dayeuh-dayeuh badag. Kadua barudak \u00e9ta ma\u00e9nkeun keyboard, tapi Wolfgang jadi virtuoso biola og\u00e9. Di Paris, Mozart ngora medar karya kahijina, opat sonata pikeun clavier kalayan biola anu nyumponan (1764). Dina 1768 man\u00e9hna nyusun opera kahijina, La Finta Semplice, anu premier di Salzburg. Dina 1769-70, L\u00e9opold sarta Wolfgang ngalakonan tur ngaliwatan Italia. Lalampahan di Italia nu kahiji ngahontal penclutna dina hiji opera anyar, Mitridate, balik di Ponto, diwangun pikeun Milan. Dina dua lalampahan Italia saterusna man\u00e9hna nulis dua opera leuwih pikeun Milan, Ascanio di Alba (1771) sarta Lucio Silla (1772). Karya musikna aya dina tilu tahap: mimiti (1761-1772), pertengahan (1772-1781), sarta ahir (1781-1791) anu dipikawanoh pangalusna Mozart diwangun leuwih ti 600 karya kaasup: 21 panggung sarta opera karya, 15 Misa, leuwih ti 50 simfoni, 25 piano konserto, 12 konserto biola, 27 konser arias, 17 sonata piano, 26 String kuartet, sarta potongan s\u00e9j\u00e9nna. Gayana pohara unik, henteu kawas loba gaya musik di waktuna. \nJalma-jalma henteu ngahargaan musik anu radikal alatan maran\u00e9hanana henteu mengerti Mozart anu kompleks sarta rongkah musik. Dina taun-taun saterusna, Mozart ngagabungkeun loba unsur musik sarta gaya ti sagala rupa nagara ka dina na digaw\u00e9. Digaw\u00e9 nepi ka larut Na ngawengku tilu opera anu pangkacelukna, The Perkawinan Figaro, Don Giovanni, Cosi fan Tutte, ditulis kalayan kolaborasi jeung Lorenza da Ponte sarta potongan pamungkas gereja tilu, Misa di C minor, Ave Verum Corpus, sarta \nRequiem. Kadua Misa di C Minor sarta Requiem tetep can b\u00e9r\u00e9s. Mozart punjul dina saban wangun di mana man\u00e9hna diwangun. Sajamanna manggihan ambivalensi hariwang sarta eusi \u00e9mosional rumit musikna h\u00e9s\u00e9 dipahaman. Biasa jeung gaya, cahya d\u00e9\u00e9t musik rococo, panongton aristokrat henteu bisa narima kompleksitas musik nu jero. Tapi, jeung Josef Haydn, Mozart nyampurnakeun wangun grand simfoni, opera, kuartet g\u00e9s\u00e9k, sarta konserto anu menandai p\u00e9riode klasik dina musik. Dina opera wawasan psikologis rongkah Mozart nya\u00e9ta unik dina sajarah musik. Musikna informasi pakasaban Haydn saterusna sarta ti generasi saterusna ti komposer, utamana Beethoven. Kasuks\u00e9san karyanya terus nepi ka ahir, sanajan t\u00e9ma anu leuwih po\u00e9k tina kapeurihan sarta isolasi tumuwuh leuwih ditandaan dina sawatara taunpamungkas, sarta komposisina terus ngaluarkeun daya, hususna pikeun musisi sarta nu mikaresep musik."}
{"id": "34200", "revid": "15233", "url": "https://su.wikipedia.org/wiki?curid=34200", "title": "Lee Jinki", "text": "Lee Jinki leuwih dipikawanoh lamun dina panggungmah ngaranna Onew. Man\u00e9hna lahir di kota Guangmy\u00e9ong, Gy\u00e9aonggi-do. Man\u00e9hna nya\u00e9ta pamingpin grup SHINee sarta anggota anu pangkolotna di antara nu s\u00e9j\u00e9n. Man\u00e9hna asalna lahir ti S.M Academy Casting 2006. Onew gaw\u00e9 du\u00e9t jeung Lee Hyun Ji, mantan anggota grup proy\u00e9k Banana Girl, anu judulna Vanilla Love. Salian \u00e9ta Onew og\u00e9 gaw\u00e9 bareng Jessica ti Girls\u2019 Generation anu judulna Il Ny\u00e9on Hu (one y\u00e9ar later). Salian ti \u00e9ta lee Jinki miboga julukan Dubu atawa Tofu."}
{"id": "34201", "revid": "25926", "url": "https://su.wikipedia.org/wiki?curid=34201", "title": "Talaga Remis", "text": "Talaga Remis nya\u00e9ta hiji situ anu perenahna di D\u00e9sa Kaduela, Kacamatan Pasawahan, Kabupat\u00e9n Kuningan. Jarak ti dayeuh Kuningan \u00b137\u00a0km.\nAsal ngaran.\nNgaran Talaga Remis t\u00e9t\u00e9la miboga harti. Ngaran Talaga Remis dicokot tina sasatoan sabangsaning kerang warnana kon\u00e9ng anu hirupna deukeut talaga, sato ieu disebut \"remis\".\nTalaga Remis mangrupa perpaduan antara pesona alam da\u00e9rah gunung jeung cai talaga anu h\u00e9rang. Fasilitas anu aya di dieu nya\u00e9ta parahu motor, sap\u00e9dah cai, saung jeung jalan satapak.\nSajarah Talaga Remis.\nL\u00e9g\u00e9nda anu sumebar di masarakat Jawa Barat ngeunaan talaga ieu nya\u00e9ta, y\u00e9n Talaga Remis asalna ti cucuran cai panon Pangeran Salingsingan anu ceurik teu eureun-eureun, sabot narima nas\u00e9hat (patuah) ti Pangeran Sutajaya, hiji-hijina kapercayaan Sultan Cirebon. Pangeran ieu ceurik, alatan maran\u00e9hna ngarasa dosa kulantar geus jalir jangji ka nagarana, alatan duanana silih mumusuhan, tuluy perang. Kakara ngandeg sanggeus diler\u00e9i tur dinas\u00e9hatan ku Pangeran Sutajaya. Kiwari Istana Pangeran Salingsingan aya digigireun Danau Talaga Remis anu bisa ditempo lansung ku para pangunjung.\nJumlah Talaga.\nObjek Wisata Talaga Remis miboga sababaraha flora jeung fauna, aya sakitar 160 jenis tutuwuhan, di antarana sonokeling, malaka, kosambi jeung sajabana. Salah sahiji kaonjoyan tempat ieu nya\u00e9ta ayana hiji tutuwuhan langka nya\u00e9ta Cau Hyang "}
{"id": "34202", "revid": "25926", "url": "https://su.wikipedia.org/wiki?curid=34202", "title": "Kim Kibum", "text": "Nama : Ki Bum\n Nama Lengkep : Kim Ki Bum (\uae40 \uae30\ubc94)\n Nama Cina : Qi Fan\n Tanggal Lahir : 21 agustus 1987\n Tempat Lahir : S\u00e9oul\n Umur : 23 ( international ) / 24 ( kor\u00e9a )\n Bintang : L\u00e9o\n Shio : Kelinci\n Gol. Darah : A\n jangkung : 179\u00a0cm\n Beurat : 58\u00a0kg\n Keluarga : 1 adik perempuan ( Kim SaeHee )\n Atikan : Sangji University lulus 2008\n Agama : Kristen\n n\u00e9n\u00e9hna : Snow white, the natural one\n Hobi : Main tinju, latihan vocal, berlatih ekpresi wajah\n Bakat : Mampu nyarita mak\u00e9 basa inggris\n Debut : \u201c Kiss Of April \u201d KBS 2004\n Perempuan id\u00e9al : Matanya berbinar-binar, bisa membuatnya jatuh cinta pada\n pandangan pertama\n Posisi : Nge-rapp ( rapper ), bass\n Grup : -\n Catetan Tambahan: Cacak katempona cicingeun, man\u00e9hna resep ng\u00e9l\u00e9gan budak Suju.\n mibanda senyum anu alus. Jago akting ( sacara man\u00e9hna \u00e9ta aktor ).\n Ayeuna deui riweuh kalayan film anyarna. Arang balik ka asrama\n Suju. \n Pairna : HeeChul / DongHae \nKim Kibum leuwih dipikawanoh ku ngaran Key nya\u00e9ta salah sahiji rapper jeung penyanyi di grup. Man\u00e9hna jajaka anu dilahirkeun jeung diged\u00e9keun di Daegu ieu nya\u00e9ta pama\u00e9n Ski anu mah\u00e9r di Daegu Young Shin Middle school. Man\u00e9hna kapilih ku S.M National Tour Audition Casting 2005. Saacan gabung jeung SHINee Key pernah tampil di vid\u00e9o musik Wonder Boyna super junior salaku pama\u00e9n piguran. Key og\u00e9 jadi nintang tamu di album solo xiah, xiahtic. Dina taun 2010 Key tampil nganyanyikeun lagu H\u00e9aling di album mini munggaran Trax, Trax mini album volume hiji. saterusna Key og\u00e9 nyokot bag\u00e9an dina lagu Huas\u00e9angin Virus (Boy jeung Girl)di album Girl Generation di album ka dua SNSD Oh!"}
{"id": "34204", "revid": "25926", "url": "https://su.wikipedia.org/wiki?curid=34204", "title": "Pandan", "text": "Pandan nya\u00e9ta rupa tangkal monokotil tina genus Pandanus. Tangkalna jangkung aya nu nepi ka 11 m. Watangna lempeng, buleud, r\u00e9gangna monopodial. Daunna nunggal, lans\u00e9t, sisina r\u00e9g\u00e9-r\u00e9g\u00e9, tungtungna seukeut, tulangna sajajar, panjangna 75 nepi ka 90 senti, lebarna 3-5 senti, warnana h\u00e9jo. Pandan nya\u00e9ta jenis tutuwuhan anu geus lila dimangpaatkeun ku masarakat Indonesia pikeun rupa-rupa kaperluan, ti mimiti pikeun bungbu dapur, bahan ubar, nepi ka kaperluan acara agama. \nJenis pandan anu mindeng dipak\u00e9 pikeun bahan baku nyieun samak nya\u00e9ta \"Pandanus tectorius, P. odoratissimus, P. dubius\" sarta \"P.furcatus\". Cacak sapanjang sisi daunna cucukan, tapi jenis ieu mah liat sarta teu babari pites alatan serat \"trakeidna\" panjang. Pandan seungit (\"P.amaryllifolius\") mangrupa hiji-hijina pandan anu miboga daun anu seungit sarta miboga hasiat pikeun dijadikeun ubar. Pandanin nya\u00e9ta senyawa anu di\u00e9kstrak tina pandan seungit ieu miboga hasiat minangka antivirus ka virus anu narajang manusa, contona virus herp\u00e9s sarta virus influenza. Aya sawatara jenis pandan anu geus dipak\u00e9 minangka pepelakan hiasan alatan miboga wangun unik atawa ah\u00e9ng, di antarana \"P. dubius, P.tectorius cv sanderi, P. spurius cv putat, sarta P. utilis\".\nJenis Pandan.\nSaeutikna aya 600 jenis pandan Di sakuliah dunya, di antarana nya\u00e9ta:\nManfaat.\nSababaraha jenis pandan kapak\u00e9 pikeun kahirupan manusa:"}
{"id": "34205", "revid": "25926", "url": "https://su.wikipedia.org/wiki?curid=34205", "title": "Basisir Jayanti", "text": "Basisir Jayanti nya\u00e9ta salah sahiji basisir di pakidulan Cianjur. Perenahna di d\u00e9sa Cidamar, Kacamatan Cidaun, Cianjur Kidul, Jawa Barat, kira-kira 143\u00a0km arah kidul ti Kota Cianjur. Kaayaanana ka\u00e9tang masih k\u00e9n\u00e9h alami kalawan mibanda keusik bodas jeung cai laut anu masih k\u00e9n\u00e9h bersih. Ieu basisir t\u00e9h pagigir-gigir jeung Cagar Alam Bojonglarang.\nAks\u00e9sibilitas.\nBasisir Jayanti bisa dihontal ti Kota Cianjur jeung Bandung ngaliwatan dua jalan, nya\u00e9ta liwat ka jalan Kota Cianjur-Sindangbarang-Cidaun jeung Bandung-Ciwidey-Naringgul-Cidaun.\nKondisi basisir.\nBasisir Jayanti mimiti ditata taun 80-an jeung dipikawanoh minangka obj\u00e9k wisata sapuluh taun sabadana. Di dinya aya wangunan Tempat Pelelangan Ikan (TPI), sarta di hareupeunna aya kios-kios anu ng\u00e9c\u00e9r lauk jeung kios jajanan lianna sarta warung sangu anu bisa nyadiakeun beuleum lauk luyu jeung pesenan. Kaayaan basisirna kawangun ku keusik laut jeung batu-batu karang. Lambak di basisir Jayanti kawilang badag alatan lambak di ieu basisir t\u00e9h asalna ti Samudra Indon\u00e9sia\nPamar\u00e9ntah Kabupat\u00e9n Cianjur tuluy ngabebenah Jayanti ngaliwatan dua dinas anu aya pakaitna nya\u00e9ta Dinas Perhubungan Pariwisata (Dishubpar) jeung Dinas Peternakan Perikanan (Disperik). \nDishubpar misalna, ngabebenah sangkan Jayanti bisa jadi oby\u00e9k wisata basisir anu beuki m\u00e9r\u00e9 nah, di antarana melak tatangkalan sangkan iuh, ngawangun kios pikeun nu daragang sarta m\u00e9r\u00e9 nahkeun warung jeung imah ka tempat anu m\u00e9r\u00e9 nah sangkan rapih katingalina.\nAnapon Disperik ngabebenah ku cara ngawangun TPI jeung darmaga sapanjang kurang leuwih 200 m\u00e9ter. Ieu pangwangunan darmaga t\u00e9h mangrupa proy\u00e9k munggaran tina rencana pikeun ngamekarkeun Jayanti minangka palabuan satingkat Palabuanratu, nu antukna Jayanti jadi obj\u00e9k wisata basisir anu r\u00e9pr\u00e9sentatif."}
{"id": "34206", "revid": "25926", "url": "https://su.wikipedia.org/wiki?curid=34206", "title": "Bol\u00e9d", "text": "Hui atawa sok disebut og\u00e9 bol\u00e9d nya\u00e9ta beubeutian nu ngandung karbohidrat anu luhung tur bisa dimangpaatkeun pikeun sumber kadaharan gaganti b\u00e9as atawa jagong. Para ahli botani jeung tatan\u00e9n naksir wewengkon asal hui t\u00e9h nya\u00e9ta di Selandia Baru, Polinesia, sarta Am\u00e9rika Tengah. \"Nikolai Ivanovich Vavilov\", ahli botani ti Sovy\u00e9t, mastikeun wewengkon s\u00e9ntrum prim\u00e9r asal hui nya\u00e9ta Am\u00e9rika Tengah. Hui mimiti sumebar ka sakuliah dunya, utamana nagara-nagara tropis dina abad ka-16. Urang Spanyol nyebarkeun hui ka wewengkon Asia, utamana Filipina, Jepang, jeung Indon\u00e9sia.\nDi sawatara wewengkon, hui mangrupa salah sahiji komoditi bahan kadaharan poko. Hui t\u00e9h salah sahiji komoditi kadaharan penting di Indon\u00e9sia sarta dibudidayakeun ku masarakat ti wewengkon dataran handap nepi ka dataran luhur. Ieu tutuwuhan bisa adaptasi di wewengkon anu kurang subur tur garing. Ku kituna hui bisa ditar\u00e9kahan sangkan bisa tumuwuh saban taun. Hui bisa dikokolakeun jadi rupa-rupa produk olahan. Daunna bisa dijadikeun lalab atawa parab ingon-ingon. Watangna bisa dijadikeun bahan pelakeun atawa parab ingon-ingon. Kulitna bisa dijadikeun parab ingon-ingon. Beutina dijadikeun bahan kadaharan ku cara dijieun kolek, kelepon, keremes, kiripik, bolu, sel\u00e9, manisan, jeung r\u00e9a-r\u00e9a deui.\nBol\u00e9d \u201cIpomoea batatas\u201d nya\u00e9ta tutuwuhan ngaramat anu beutian. Bol\u00e9d disangka asalna ti Benua Am\u00e9rika. Para ahli botani sarta tatan\u00e9n nyebutkeun y\u00e9n wewengkon asal pepelakan bol\u00e9d nya\u00e9ta Selandia Anyar, Polinesia, sarta Am\u00e9rika tengah. Nikolai Ivanovich Vavilov, saurang ahli botani Sovy\u00e9t, mastikeun wewengkon sentrum primer asal pepelakan bol\u00e9d nya\u00e9ta Am\u00e9rika Tengah.\nSajarah Singget.\nBol\u00e9d mimitina nyebar ka sakumna dunya, utamana nagara-nagara beriklim tropika dina abad ke-16. Jalma-jalma Spanyol nyebarkeun bol\u00e9d ka wewengkon Asia, utamana Filipina, Jepang, sarta Indon\u00e9sia.\nJenis Tutuwuhan.\nPlasma nutfah (asal g\u00e9n\u00e9tik) pepelakan bol\u00e9d anu tumuwuh di dunya kira-kira jumlahna leuwih ti 1000 jenis, tapi anyar 142 jenis anu diidentifikasi ku para peneliti. Lembaga panalungtikan anu nungkulan bol\u00e9d, antara s\u00e9j\u00e9n: International Potato centre (IPC) sarta Centro International de La Papa (CIP). Di Indon\u00e9sia,\npanalungtikan sarta pengembangan bol\u00e9d ditungkulan ku Puseur Peneliltian sarta Pengembangan Pepelakan Pangan atawa Bal\u00e9 Panalungtikan Kacang-kacangan sarta Umbi-umbian (Balitkabi), Departemen Tatan\u00e9n.\nMangpaat Bol\u00e9d.\nDi sawatara wewengkon nu tangtu, bol\u00e9d mangrupa salah sahiji komoditi bahan kadaharan poko. Bol\u00e9d mangrupa komoditi pangan penting di Indon\u00e9sia sarta ditar\u00e9kahan nu nyicingan mimitian ti wewengkon dataran pend\u00e9k nepi ka dataran luhur. Pepelakan ieu sanggup beradaptasi di wewengkon anu kurang subur sarta garing. Ku kituna pepelakan ieu bisa ditar\u00e9kahan jelema sapanjang taun. Bol\u00e9d bisa dikokolakeun jadi sagala rupa wangun atawa macem produk olahan. Sawatara kasempetan penganeka-ragaman jenis pamak\u00e9an bol\u00e9d bisa ditempo di handap ieu:\nKhasiat.\nKandungan kimia dina bol\u00e9d nya\u00e9ta protein, lemak, karbohidrat, kalori, serat, lebu, kalsium, fosfor, zat beusi, karoten, vitamin B1, B2, C, sarta asam nikotinat. Nurutkeun pakar pepelakan ubar Prof Hembing Wijayakusuma, bol\u00e9d mibanda sipat kimia amis, tiis, astringen. \u00c9f\u00e9k farmakologisna berkhasiat minangka tonik, ngeureunkeun pendarahan. Bagian anu bisa dimangpaatkeun nya\u00e9ta ubi sarta daun. Bol\u00e9d bisa dipak\u00e9 pikeun nungkulan diab\u00e9t\u00e9s (diabetes mellitus), carana cokot 100 gram bol\u00e9d, 15 gram kulit labu bligo (Benincasa hispida), sarta 50 gram siki alpukat dikulub kalayan 1.000 cc cai nepi ka cangkaruk 500 cc. Tuluy disaring sarta diinum caina, sedengkeun ubina didahar."}
{"id": "34207", "revid": "25926", "url": "https://su.wikipedia.org/wiki?curid=34207", "title": "Curug Citambur", "text": "Curug Citambur nya\u00e9ta salah sahiji curug anu aya di kabupat\u00e9n Cianjur luhurna kira-kira 100 m\u00e9ter. Perenahna di d\u00e9sa Karang Jaya, kacamatan Pasirkuda, Cianjur Kidul. Caina pohara tiis jeung euweuh jalma anu kungsi wani mandi dina lebah curugna. Lamun mandi dina lebah ragragna cai awak bakal nyareri alatan jumlah volume cai anu ged\u00e9, leuwih ged\u00e9 ti batan Curug Cimahi di wewengkon Cisarua, Kabupat\u00e9n Bandung.\nAsal Usul Ngaran.\nAya dua v\u00e9rsi ngeunaan asal-usul ngaran ieu curug t\u00e9h. V\u00e9rsi nu kahiji nyebutkeun y\u00e9n ieu curug t\u00e9h dingaranan Citambur ku masarakat alatan sora ragragna cai m\u00e9h sarua jeung sora tambur atawa kendang. Ana pon v\u00e9rsi anu kadua dumasar kana legenda anu hirup di masarakat sabudeureun ieu curug ngeunaan raja anu ngarana Prabu Tanjung Anginan.\nPikeun nepi ka ieu curug bisa ngaliwatan dua rute. Anu kahiji rute ti puseur kota Cianjur, anu kadua ngaliwatan Bandung. Upama liwatna ti Bandung, bisa nyokot arah ka Bandung kidul arah ka kacamatan Ciwid\u00e9y Kabupat\u00e9n Bandung, sabada perkebunan ent\u00e9h Rancabali aya pertelon, cagak anu ka arah lempeng mah nunjukkeun arah ka Situ Patengan, ana pon anu ka katuhu nunjukkeun arah ka kebon ent\u00e9h Sinumbara anu dituluykeun ka kacamatan Rancabali. Ti dinya tuluy liwat ka d\u00e9sa Cipelah jeung d\u00e9sa Karang Jaya, tempat ayana Curug Citambur."}
{"id": "34209", "revid": "25926", "url": "https://su.wikipedia.org/wiki?curid=34209", "title": "Basisir Apra", "text": "Basisir Apra nya\u00e9ta salah sahiji basisir anu aya di pakidulan Kabupat\u00e9n Cianjur. Perenahna di kacamatan Sindangbarang, jarakna kira-kira 115 Km ti puseur kota Cianjur.\nDi ieu basisir rupa-rupa kagiatan bisa dipilampah kayaning ngojay, moyan, ngalakukeun olah raga basisir, ningali pamandangan, jeung ngalakukeun kagiatan fotografi. Alatan legana ar\u00e9al keusik basisirna jeung angin anu lumayan tarik, ngajadikeun ieu basisir t\u00e9h cocog pikeun kagiatan f\u00e9stival langlayangan jeung kagiatan lianna kayaning Voli Pantai. \nBasisir Apra mibanda aj\u00e9n sajarah sorangan, dina hal jadi saksi sajarah baruntakna Angkatan Perang Ratu Adil (APRA) dina awal mangsa kamerd\u00e9kaan Indon\u00e9sia. Komo numutkeun b\u00e9ja pab\u00e9ja-b\u00e9ja mah di ieu wewengkon basisir t\u00e9h aya b\u00e9nt\u00e9ng. Basisir apra og\u00e9 midanda pot\u00e9nsi sumber daya alam anu pohara ged\u00e9na mangrupa keusik beusi. Kualitas keusik beusi ani aya di ieu basisir kawilang had\u00e9m matak narik inv\u00e9stor pikeun melakkeun modalna. \nUnggal pakansi ahir taun, ieu basisir t\u00e9h sok jadi tujuan utama wisata wewengkon basisir pakidulan. Numutkeun cutatan bagian r\u00e9tribusi basisir Apra, sahenteuna kandaraan roda dua anu datang dina peuting ganti taun 2009-2010 (tanggal 1 Januari 2010) ngahontal 2000 kandaraan roda dua. Ana pon kandaraan roda opat ngahontal 500 unit. Ieu kajadian langka unggal ganti taun di wewengkon ieu t\u00e9h jadi lahan pikeun ngadatangkeun rejeki keur warga. "}
{"id": "34210", "revid": "25926", "url": "https://su.wikipedia.org/wiki?curid=34210", "title": "Basisir S\u00e9r\u00e9g", "text": "Basisir S\u00e9r\u00e9g nya\u00e9ta salah sahiji basisir anu aya di pakidulan Kabupat\u00e9n Cianjur. Perenahna di Kacamatan Sindangbarang, kira-kira 120\u00a0km ka arah kidul ti puseur kota Cianjur.\nBasisir S\u00e9r\u00e9g mibanda ka\u00e9ndahan pamandangan basisir anu pohara \u00e9ndah jeung masih bersih teu b\u00e9da jauh jeung basisir Jayanti, tapi alatan kurangna pamekaran ieu obj\u00e9k wisata leuwih r\u00e9a wisatawan lokal anu milih basisir Jayanti ti batan basisir S\u00e9r\u00e9g."}
{"id": "34211", "revid": "29269", "url": "https://su.wikipedia.org/wiki?curid=34211", "title": "Moldova", "text": "R\u00e9publik Moldova () mangrupa nagara nu aya di antara Rumania jeung Ukraina, di \u00c9ropa W\u00e9tan. Moldova teu miboga aks\u00e9s ka laut.\nDina jaman baheula, Moldova mangrupa bagian ti Dacia, nu labuh ka kawasa Romawi. Kalobaannana ti wewengkon Moldova mangrupa bagian ti Kapang\u00e9ranan Moldavia dina abad patengahan. Bagian w\u00e9tan kapang\u00e9ranan ieu teras dian\u00e9ksasi ku Kakaisaran Rusia dina taun 1812 jeung wewengkon ieu kawanoh minangka Bessarabia. Nalika pambubaran Kakaisaran Rusia taun 1917, R\u00e9publik D\u00e9mokratik Moldavia diwangun, nu saterasna ngagabung jeung Romania Raya dina taun 1918. Dina taun 1940, Bessarabia dikawasaan ku Uni Sovi\u00e9t, jeung dibagi antara R\u00e9publik Sosialis Sovi\u00e9t Ukraina jeung R\u00e9publik Sosialis Sovi\u00e9t Moldova. Kalawan labuhna Sovi\u00e9t taun 1991, Moldova ngad\u00e9klarasikeun kamerd\u00e9kaanna.\nNagara ieu mangrupa nagara d\u00e9mokrasi parlem\u00e9nter, kalawan pr\u00e9sid\u00e9n salaku pupuhu nagara jeung perdana menteri salaku pupuhu pamar\u00e9ntahan. Moldova mangrupa anggota PBB, WTO, OSCE, GUAM, CIS, BSEC, jeung organisasi internasional lianna. Moldova ayeuna ngusahakeun sangakan ngagabung ka Uni \u00c9ropa.\nKira-kira \u00bc padumuk Moldova masih hirup kalawan pangasilan kirang ti $2 per po\u00e9.\nSajarah.\nDina jaman N\u00e9olitik, wewengkon Moldova mangrupa puseur paradaban Cucuteni-Trypillia. Paradaban nu lumangsung ti taun 5500 nepi ka 2750 SM ieu geus nyaho tatan\u00e9n, ingon, pamoroan, jeung gagarabah. Dina \u00e9ra klasik, bangsa Dacia nyicingan wewengkon Moldova. Antara abad ka-1 nepi ka abad ka-7, wewengkon ieu dikawasa ku Kakaisaran Romawi. Lantaran aya dina rute antara Asia jeung \u00c9ropa, wewengkon Moldova mod\u00e9rn ditarajang turut-tumurut ku s\u00e9\u00e9 Goth, Hun, Avar, Magyar, Pecheneg, Cuman, jeung Mongol.\nDina taun 1359, Kapang\u00e9ranan Moldavia diwangun. Kapang\u00e9ranan ieu minangka \"tributary\" Kasultanan Utsmaniyah kalawan hak otonomi internal taun 1538. Liwat Traktat Bukares 1812, Utsmaniyah masihan wewengkon w\u00e9tan Moldavia (katelah minangka Bessarabia) ka Kasultanan Utsmaniyah. Bagian kulon Moldavia (nu san\u00e9s wewengkon Moldova mod\u00e9rn) tetep minangka kapang\u00e9ranan otonom, jeung dina taun 1859 bareng jeung Wallachia ngawangun Karajaan Romania.\nSanggeus R\u00e9volusi Rusia 1917, R\u00e9publik D\u00e9mokratik Moldavia diproklamasikeun. Salajengna, r\u00e9publik ieu ngahiji jeung Romania Raya taun 1918. Dina 28 Juni 1940, basa Perang Dunya II, Romania narima ultimatum ti Uni Sovi\u00e9t. Romania kapaksa masihan Bessarabia jeung Bukovina Kal\u00e9r ka Sovi\u00e9t pikeun nyingkahan perang. Ku Sovi\u00e9t, wewengkon \u00e9ta teras dibagi antara R\u00e9publik Sosialis Sovi\u00e9t Ukraina jeung R\u00e9publik Sosialis Sovi\u00e9t Moldova. Dina taun 1991, Uni Sovi\u00e9t \u00e9l\u00e9h, jeung Moldova ngad\u00e9klarasikeun kamerd\u00e9kaanna dina 27 Agustus 1991.\nDina S\u00e9pt\u00e9mber 1990, pamar\u00e9ntahan s\u00e9paratis diwangun di Transnistria (wewengkon Moldova). Sanggeus perang taun [[1992]], Transnistria sacara \"de facto\" merd\u00e9ka, tapi euweuh anggota PBB nu ngakuan kamerd\u00e9kaanna.\nPolitik jeung pamar\u00e9ntahan.\nMoldova ngalaksanakeun pamar\u00e9ntahan r\u00e9publik parlem\u00e9nter nu d\u00e9mokratis jeung r\u00e9pr\u00e9s\u00e9ntatif. Konstitusi Moldova 1994 ngatur lumangsungna pamar\u00e9ntahan.\nBadan l\u00e9gislatif Moldova nya\u00e9ta Parlem\u00e9n Moldova (\"\"), nu miboga 101 korsi jeung anggotana dipilih saban opat taun. Pupuhu nagara Moldova nya\u00e9ta pr\u00e9sid\u00e9n, nu dipilih ku parlem\u00e9n. Pr\u00e9sid\u00e9n bisa nunjuk perdana menteri nu kagungan tugas salaku pupuhu pamar\u00e9ntahan jeung bisa nunjuk kabin\u00e9t. Institusi yudikatif dilaksanakeun ku Pangadilan Konstitusional Moldova.\nHubungan luar nagri.\nSanggeus miboga kamerd\u00e9kaanna, Moldova mimiti muka hubungan jeung nagara-nagara \u00c9ropa. Moldova ngagabung ka D\u00e9wan \u00c9ropa, PBB, OSCE, NACC, WTO, IMF, Bank Dunya, Francophonie, jeung \"European Bank for Reconstruction and Development\". Moldova og\u00e9 ngusahakeun n\u00e9ang par\u00e9ngs\u00e9an rapih dina konflik di Transnistria kalawan m\u00e9nta bantosan m\u00e9diasi internasional.\nG\u00e9ografi.\nMoldova mangrupa nagara nu aya di \u00c9ropa W\u00e9tan. Posisi Moldova aya dina koordinat 45\u00b028' - 48\u00b028' kal\u00e9r jeung 26\u00b040' - 30\u00b006' w\u00e9tan. Luas nagara Moldova nya\u00e9ta 33.843\u00a0km\u00b2, kalawan luas wewengkon daratan kira-kira 33.371\u00a0km\u00b2 jeung luas caina 472\u00a0km\u00b2.\nKalobaannana ti wewengkon Moldova aya di antara dua walungan, nya\u00e9ta Walungan Dniester jeung Prut. Wates kulon Moldova diwangun ku walungan Prut, samentara walungan utama di w\u00e9tan nya\u00e9ta Dniester nu ngalir ti kal\u00e9r ka kidul.\nNagri ieu teu boga aks\u00e9s ka laut sanajan aya di deukeut Laut Hideung. Kalobaannana ti wewengkon Moldova loba papasiran, tapi kaluhuran teu pernah leuwih ti . Puncak pangluhurna di Moldova nya\u00e9ta Pasir B\u0103l\u0103ne\u015fti. Papasiran di Moldova mangrupa bagian ti Dataran Luhur Moldavia, nu sacara g\u00e9ologis asalna t\u00e9h ti Pagunungan Carpathia. Di kidul Moldova aya dataran handap nu disebut dataran Bugeac.\nMoldova miboga 745 rupa taneuh, jeung 75% di antarana \"chernozem\", 10% taneuh leuweung soklat jeung kulawu, 7% taneuh dataran caah jeung padang jukut, sarta 8% mangrupa rupa taneuh nu s\u00e9j\u00e9n. 53% taneuh Moldova dipak\u00e9 pikeun ngawuluju taneuh, 14% pikeun tatan\u00e9n gandum, 13% pikeun ladang pastura, 9% leuweung jeung 11% s\u00e9sana pikeun kagunaan kagunaan lian.\nV\u00e9g\u00e9tasi utama Moldova nya\u00e9ta st\u00e9pa leuweung, nu diwangun ti tegal jeung leuweung. Dina abad ka-19, wewengkon leuweung Moldova ngirang drastis lantaran dikonv\u00e9rsi kana lahan tatan\u00e9n. Di Moldova aya kira-kira 2.300 rupa tutuwuhan, 68 rupa mamalia, 270 rupa manuk jeung kira-kira 10.000 rupa inv\u00e9rt\u00e9brata.\nMoldova miboga lahan tatan\u00e9n nu alus, tapi ngan miboga saeutik sumber daya mineral. Sumber daya alam Moldova mangrupa material wangunan, bahan atah sem\u00e9n, kaca, jeung beusi. Di nagara ieu aya og\u00e9 saeutik lahan minyak jeung gas.\nBabagian administratif.\nMoldova kabagi kana 32 distrik (\"raionul\"), tiga munisipalitas (B\u0103l\u0163i, Kishinev, Bender) jeung dua wewengkon otonom (Gagauzia jeung Transnistria). Aya 65 kota jeung 917 komune di Moldova.\nDi handap ieu nya\u00e9ta daptar distrik di Moldova:\nStatus ahir Transnistria masih dipas\u00e9aan sabab pamar\u00e9ntah puseur heunteu ngawasaan wewengkon \u00e9ta.\n\u00c9konomi.\nKalawan PDB per kapita (PPP) $2.842, Moldova mangrupa nagara nu pangmiskinna di \u00c9ropa. Moldova teu miboga sumber daya mineral nu ged\u00e9, janten \u00e9konomina ngagantung kana agrikultur.\nTaneuh nu subur jeung iklim nu sedeng ngajadikeun Moldova salaku panyuplai utama produk agrikultur di \u00c9ropa Tenggara. Nagara ieu katelah kana \"wine\"-na. Moldova miboga lahan anggur saluas 147.000 h\u00e9ktar.\nNagri ieu kedah ngimpor minyak bumi, batu bara, jeung gas alam pikeun minuhan kabutuhan \u00e9nerginya. Kalobaannana ti sumber daya diimpor ti Rusia. Moldova masih ngusahakeun n\u00e9angan inv\u00e9stor dina widang \u00e9nergi.\nDi Moldova, aya jalur kar\u00e9ta api sapanjang jeung jalan b\u00e9bas sapanjang . Jalan asup utama ka Moldova liwat udara nya\u00e9ta Bandar Udara Internasional Kishinev.\nD\u00e9mografi.\nDumasar kana s\u00e9nsus taun 2004, Moldova dikira-kira miboga populasi 3.938.679 jiwa (kaasup Transnistria jeung Bender). 69.62% ti padumuk Moldova mangrupa bangsa Moldova. \u00c9tnis lian di Moldova nya\u00e9ta Ukraina (11.23%), Rusia (9.39%), Gagauz (3.85%), Romania (1.87%), Bulgaria (2.02%), Rom (0.32%), Yahudi (0.12%), Polandia (0.11%), jeung sababaraha grup \u00e9tnis lianna (1.46%).\nKonstitusi Moldova nyebutkeun y\u00e9n basa resmi R\u00e9publik Moldova nya\u00e9ta basa Moldova, jeung panulisanna dumasar kana aksara Latin, samentara d\u00e9klarasi kamerd\u00e9kaan Moldova nyebutkeun y\u00e9n basa resmi Moldova nya\u00e9ta basa Romania.\nAya kontrov\u00e9rsi ngeunaan id\u00e9ntitas \u00e9tnis Moldova. Sababaraha ahli satuju y\u00e9n basa Moldova jeung Romania mangrupa basa nu sarua. Pamikiran ieu og\u00e9 diageman ku sababaraha politikus Moldova. Dina 29 S\u00e9pt\u00e9mber 2009, Perdana Menteri Moldova Vlad Filat janten pamingpin Moldova kahiji nu sacara kabuka nyebatkeun y\u00e9n basana nya\u00e9ta \"basa Romania.\nBasa Rusia diber\u00e9 status \"basa pikeun komunikasi antar\u00e9tnis\" di Moldova. Dina praktikna, basa ieu sacara luas digunakeun dina masarakat jeung pamar\u00e9ntahan. Basa Gagauz jeung Ukraina miboga jumlah panyatur nu lumayan loba.\nAgama nu loba diageman di Moldova nya\u00e9ta Ortodoks W\u00e9tan (93.3%). 2% populasi Moldova ngageman agama Prot\u00e9stan, 1.2% agama lian, 0.9% ir\u00e9ligius jeung 0.4% at\u00e9is.\nBudaya.\nBudaya Moldova mangrupa campuran ti budaya Romania jeung Sovi\u00e9t. Id\u00e9ntitas budaya Romania sorangan kawangun ti pangaruh budaya Romawi jeung Dacia, dibeungharan ku pangaruh budaya Slavia dina abad patengahan. Figur penting dina kamekaran budaya Moldova nya\u00e9ta Varlaam, Dosoftei, Grigore Ureche, Miron Costin, Petru Movil\u0103, Nicolae Milescu-Sp\u00e3taru, Dimitrie Cantemir, Ion Neculce, Gavriil B\u0103nulescu-Bodoni, Alexandru H\u00eejd\u0103u, Alexandru Donici, Constantin Stamati, Costache Negruzzi, Bogdan P. Hasdeu, Ion Creang\u0103, jeung Mihai Eminescu."}
{"id": "34214", "revid": "15233", "url": "https://su.wikipedia.org/wiki?curid=34214", "title": "Pantomim", "text": "Pantomim nya\u00e9ta hiji pintonan di mana para pama\u00e9n ng\u00e9br\u00e9hkeun ekspresina ngaliwatan isarat. Sedengkeun dina \"Grolier Academic Encyclopedia\" dit\u00e9t\u00e9lakeun y\u00e9n pantomim t\u00e9h mangrupa hiji carita, t\u00e9ma, nu dicaritakeun tur dimekarkeun ngaliwatan gerak awak pama\u00e9nna sarta pasemon nu ekspresif. \nMimitina mah pantomim t\u00e9h mangrupa selingan dina hiji acara, biasana runtuyan gerakan nu pikaseurieun. Ngaran pantomim sorangan asalna ti urang Yunani kuno jeung urang Romawi, nya\u00e9ta pintonan drama nu eusina ibing jeung \"gesture\" (gerak). Tapi wangun pantomim ieu t\u00e9h geus mekar og\u00e9 di India jeung Mesir. Dina kamekaranana, pantomim ngadeg mandiri jadi hiji seni pintonan. \nJalma nu ma\u00e9n pantomim disebut \"pantomimist\". Pantomimist nu kasohor nya\u00e9ta Charlie Chaplin jeung Marcel Marceu ti Prancis. \nJohn Hampden ng\u00e9br\u00e9hkeun y\u00e9n tujuan pantomim nya\u00e9ta mekarkeun gerakan leungeun sarta \"movement\" anu had\u00e9 tur ekspresif. Pantomim lain improvisasi, tapi mangrupa basa isarat tanpa kekecapan, sedengkeun improvisasi mah gerakan-g\u00e9arakan nu teu ditataharkeun sam\u00e9m\u00e9hna, atawa hiji spontanitas. Pintonan pantomim ngabutuhkeun latihan-latihan nu husus sangkan maksud jeung ide pantomimist bisa nepi ka nu lalajo."}
{"id": "34215", "revid": "25926", "url": "https://su.wikipedia.org/wiki?curid=34215", "title": "Arctic Monkeys", "text": "Arctic Monkeys nya\u00e9ta grup musik asal Inggris anu aliran musikna \"post-punk revival\" jeung \"garage rock\". Arctic Monkeys dibenuk taun 2002 ku Alex Turner (vokal jeung gitar), Jamie Cook (gitar), Matt Helders (drum jeung vokal latar), jeung Nick O'Malley (bass). Andy Nicholson jeung Glyn John nya\u00e9ta mantan personil Arctic Monkeys.\nDebut album pertama Arctic Monkeys nya\u00e9ta album \"WHATEVER PEOPLE SAY I AM, THAT'S WHAT I'M NOT\" anu dirilis tanggal 23 Januari 2006. Anu jadi lagu andalanna nya\u00e9ta lagu \"I Bet You Look Good on the Dancefloor\" jeung \"When the Sun Goes Down\". Karir Arctic Monkeys sorangan mulai na\u00e9k ti saprak taun 2005, sanggeus album d\u00e9mona diajukeun ka perusahaan rekaman. Album \"WHATEVER PEOPLE SAY I AM, THAT'S WHAT I'M NOT\" jadi album nu panggancangna kajual sapanjang sajarah musik British, malah mah di saruakeun jeung Oasis jeung Blur. Album kaduana \"FAVORITE WORST NIGHTMARE\" nu dirilis tanggal 23 April 2007 kajual 225.000 kopi di Minggu awal ti saprak dirilisna. Sesi rekaman album katilu dimulai di Awal taun 2008 klayan produse James Ford"}
{"id": "34216", "revid": "25926", "url": "https://su.wikipedia.org/wiki?curid=34216", "title": "Monako", "text": "Kapang\u00e9ranan Monako (basa Perancis: \"Principaut\u00e9 de Monaco\" atawa \"Monaco\"; Monegasque: \"Munegu\" atawa \"Principatu de Munegu\") mangrupa hiji nagara kotajeung nagara nu pangleutikna kadua di dunya, sanggeus Vatikan, nu aya di antara Laut Tengah jeung Perancis di sapanjang Basisir Paul (\"C\u00f4te d'Azur\"). Monako og\u00e9 mangrupa nagara kalawan kapadetan padumuk nu pangged\u00e9na kadua di dunya.\nNgaran Monako asalna ti hiji koloni Yunani di deukeut ditu, Monoikos, nu diwangun dina abad ka-6 SM ku bangsa Phokida (basa Inggris: \"Phocis\")."}
{"id": "34217", "revid": "29269", "url": "https://su.wikipedia.org/wiki?curid=34217", "title": "Mont\u00e9n\u00e9gro", "text": "R\u00e9publik Mont\u00e9n\u00e9gro (basa S\u00e9rbia/basa Mont\u00e9n\u00e9gro: \"\u0426\u0440\u043d\u0430 \u0413\u043e\u0440\u0430 / Crna Gora\", dilafalkeun , hartina \"gunung hideung\") mangrupa hiji nagara nu aya di \u00c9ropa Kidul. Pasna aya di nagara Balkan jeung tepung wates sareng Laut Adriatik di kidul, Kroasia di kulon, Bosnia jeung H\u00e9rz\u00e9govina jeung S\u00e9rbia di kal\u00e9r, jeung Albania di kidul. Salaku ibu kota nagara nya\u00e9ta Podgorica.\nDumasar kana konstitusina, nagara ieu mangrupa nagara d\u00e9mokratik, sosial, jeung \u00e9kologikal. Teu ngawengku nagara mikro, nagara ieu mangrupa nagara nu paling saeutik jumlah padumukna kaopat di \u00c9ropa. Nagara ieu mangrupa nagara Slavik pangleutikna di Dunya.\nSajarah.\nDina sababaraha abad, Mont\u00e9n\u00e9gro mangrupa hiji prinsipalitas merd\u00e9ka \"de facto\" nu diatur ku hiji pangawasa jeung dinasti h\u00e9r\u00e9dit\u00e9r. Nagara ieu miboga pangakuan internasional de jure ngeunaan kamerd\u00e9kaanna, sanggeus Krisis W\u00e9tan (1875-1878), di Kongr\u00e9s Berlin. Dina 28 Agustus 1910, pangawasa Mont\u00e9n\u00e9gro Pang\u00e9ran Nikola Petrovi\u0107 Njego\u0161 ngad\u00e9klarasikeun warugana minangka Raja. Hiji nagara merd\u00e9ka ti Jaman Patengahan nepi ka taun 1918, nagara ieu teras jadi bagian ti nagara Yugoslavia jeung kagabung kana t\u00e9ritori S\u00e9rbia jeung Mont\u00e9n\u00e9gro. Antara 1945 jeung 1992, Mont\u00e9n\u00e9gro mangrupa bagian ti R\u00e9publik F\u00e9deral Sosialis Yugoslavia. Ti 1992 nepi ka 2003, Mont\u00e9n\u00e9gro ngagabung jeung Serbia ngawangun R\u00e9publik F\u00e9deral Yugoslavia. Dina taun 2003 R\u00e9publik F\u00e9deral Yugoslavia teras dirobah janten hubungan antara S\u00e9rbia jeung Mont\u00e9n\u00e9gro leuwih kapisah sarta ngaranna robah jadi S\u00e9rbia jeung Mont\u00e9n\u00e9gro.\nS\u00e9rbia jeung Mont\u00e9n\u00e9gro aya ti 2003 nepi ka 2006 basa Mont\u00e9n\u00e9gro mutuskeun pikeun misah liwat hiji r\u00e9fer\u00e9ndum. Ku hiji r\u00e9fer\u00e9ndum nu dilaksanakeun dina 21 M\u00e9i 2006, Mont\u00e9n\u00e9gro ngad\u00e9klarasikeun kamerd\u00e9kaanna dina 3 Juni 2006.\nR\u00e9fer\u00e9ndum Mont\u00e9n\u00e9gro.\nCenah para panolak kamerd\u00e9kaan, Mont\u00e9n\u00e9gro salaku bagian ti Uni jeung S\u00e9rbia bakal boga kamungkinan nu leuwih ged\u00e9 minanghka anggota Uni \u00c9ropa, tinimbang sosorangan. Uni \u00c9ropa teu miharep Mont\u00e9n\u00e9gro merd\u00e9ka. Ku kituna diwangun Uni S\u00e9rbia Mont\u00e9n\u00e9gro. Tapi Perdana Menteri Mont\u00e9n\u00e9gro, Milo Djukanovic, ngan nyatujuan Uni \u00e9ta, upami masarakat, liwat r\u00e9fer\u00e9ndum, dipasihan kasempetan nyorakeun pamikiran ngeunaan Mont\u00e9n\u00e9gro merd\u00e9ka.\nsamentara, Pr\u00e9sid\u00e9n S\u00e9rbia jeung Mont\u00e9n\u00e9gro, Vojislav Kostunica jeung Perdana Menteri S\u00e9rbia, Zoran Djinjic hayang sangkan f\u00e9derasi tetep ditahankeun, tapi sadia masihan hak otonomi luas ka Mont\u00e9n\u00e9gro.\nMaret 2006, Parlem\u00e9n Mont\u00e9n\u00e9gro, kalawan sora pinuh ngadukung usulan pikeun ngayakeun r\u00e9fer\u00e9ndum ngeunaan kamerd\u00e9kaan ti S\u00e9rbia, dina 21 M\u00e9i 2006.\nUni \u00c9ropa ahirnya nuntut sangkan minimal saparo ti pamilih kedah m\u00e9r\u00e9 sora. Salian ti \u00e9ta, Brussel ngan ngakuan kamerd\u00e9kaan Mont\u00e9n\u00e9gro, upami didukung ku minimal 55% pamilih.\nDumasar kana pangumpulan sora indep\u00e9nden panungtungna nu diumumkeun Nov\u00e9mber 2006, 43 pers\u00e9n ti wargi Mont\u00e9n\u00e9gro hayang kamerd\u00e9kaan, 31 pers\u00e9n teu ngadukung, jeung s\u00e9sana, 24 pers\u00e9n, teu mutuskeun. Pamar\u00e9ntah Mont\u00e9n\u00e9gro nyebutkeun, usaha pikeun miboga kamerd\u00e9kaan \u00e9ta dimotivasi ku kahayang pikeun heunteun didominasi ku S\u00e9rbia, nu jumlah padumukna leuwih ti dalapan yuta urang.\nHasil.\nDina 22 M\u00e9i 2006, Pr\u00e9sid\u00e9n Komisi R\u00e9fer\u00e9ndum Frantisek Lipka ngab\u00e9warakeun hasil pang\u00e9tangan sora samentara r\u00e9fer\u00e9ndum, di mana 55,4 pers\u00e9n rahayat Mont\u00e9n\u00e9gro nu partisipasi dina r\u00e9fer\u00e9ndum ngahayangkeun Mont\u00e9n\u00e9gro merd\u00e9ka atawa misah ti S\u00e9rbia. 44,6 pers\u00e9n milih nolak ide kamerd\u00e9kaan \u00e9ta.\nTi 485.000 pamilih nu kadaptar, kira-kira 86,3 pers\u00e9n ngagunakeun hakna \u00e9ta. Dumasar kana katangtuan ti Uni \u00c9ropa, hasil r\u00e9fer\u00e9ndum disebut sah lamun salah sahiji pihak minimal miboga 55% sora.\nPerdana Menteri Mont\u00e9n\u00e9gro, Milo Djukanovic, og\u00e9 geus mroklamasikeun kameunangan blok prokamerd\u00e9kaan sanajan can aya nyanyataan resmi ti komisi nu ngurus r\u00e9fer\u00e9ndum. Pupuhu Komisi Luar Nagri U\u00c9, Javier Solana, nyabut sacara alus hasil samentara r\u00e9fer\u00e9ndum Mont\u00e9n\u00e9gro jeung jangji bakal ngapr\u00e9siasi hasil ahir sakab\u00e9h pang\u00e9tangan sora.\nPasca r\u00e9fer\u00e9ndum.\nDina 28 Juni 2006, Mont\u00e9n\u00e9gro minangka anggota ka-192 PBB. Pamilihan umum kahiji, hiji pamilu parlem\u00e9n nu dilaksanakeun dina 10 S\u00e9pt\u00e9mber 2006 ngahasilkeun koalisi nu diwangun Perdana Menteri Milo \u0110ukanovi\u0107, Koalisi Mont\u00e9n\u00e9gro \u00c9ropa salaku nu meunang.\nG\u00e9ografi.\nSacara internasional, R\u00e9publik Mont\u00e9n\u00e9gro tepung wates jeung Kroasia, Bosnia jeung H\u00e9rz\u00e9govina (R\u00e9publik Srpska), jeung Albania. Dina Kahijian Nagara S\u00e9rbia jeung Mont\u00e9n\u00e9gro, R\u00e9publik Mont\u00e9n\u00e9gro tepung wates jeung S\u00e9rbia (kaasup propinsi kidul S\u00e9rbia, Kosovo jeung Metohia).\nKota utama Mont\u00e9n\u00e9gro nya\u00e9ta: ibu kota Podgorica (139.000 jiwa), Nik\u0161i\u0107 (61.700), Pljevlja (18.800), jeung Bijelo Polje (17.100). Urut ibu kota karajaan nya\u00e9ta Cetinje."}
{"id": "34218", "revid": "3874", "url": "https://su.wikipedia.org/wiki?curid=34218", "title": "Montenegro", "text": ""}
{"id": "34220", "revid": "25926", "url": "https://su.wikipedia.org/wiki?curid=34220", "title": "Waktu jeung usum-usuman", "text": "Waktu nya\u00e9ta hiji bagian tina sistem ukuran pikeun ngabandingkeun lila lumangsungna kajadian-kajadian sarta selang antara kajadian-kajadian anu dimaksud. Urang sunda ngagunakeun ciri-ciri waktu atawa wanci pikeun nangtukeun waktu dina sapo\u00e9 sapeuting sam\u00e9m\u00e9h ngabogaan arloji atawa b\u00e9ker. Ngaran-ngaran waktu umumna dumasar kana kajadian anu kaalaman ku dirina jeung alam sakurilingna anu m\u00e9r\u00e9 ciri y\u00e9n urang sunda mah kacida dalitna jeung alam sakurilingna.\nNgaran-Ngaran Waktu Dina Sapo\u00e9 Sapeuting Dumasar Kana Kajadian Alam.\n&lt;poem&gt;\n1. \"Wanci tumor\u00e9k\" nya\u00e9ta wanci keur meujeuhna sar\u00e9 tibra (kira-kira tabuh 00.30)\n2. \"Wanci janari sapi\" kira-kira tabuh 01.00\n3. \"Wanci janari leutik\" nya\u00e9ta wanci liwat tengah peuting (kira-kira tabuh 01.30)\n4. \"Wanci janari ged\u00e9\" kira-kira tabuh 02.00\n5. \"Wanci disada rorongk\u00e9ng\" nya\u00e9ta wanci disada kongkorongok hayam sakali (kira-kira tabuh 02.30)\n6. \"Wanci haliwawar\" nya\u00e9ta wanci disada kongkorongok hayam dua kali (kira-lira tabuh 03.00-03.30)\n7. \"Wanci janari\" kira-kira tabuh 04.00 \n8. \"Wanci bal\u00e9bat\" nya\u00e9ta udat-udat beulah w\u00e9tan dina waktu r\u00e9k pajar (kira-kira tabuh 05.00)\n9. \"Wanci carancang tihang\" nya\u00e9ta wanci liwat pajar, t\u00e9t\u00e9njoan remeng-remeng k\u00e9n\u00e9h (kira-kira tabuh 05.30)\n10. \"Wanci murag ciibun/melet\u00e9k sarang\u00e9ng\u00e9\" nya\u00e9ta wanci mimiti t\u00e9mbong panonpo\u00e9, ciibun nu ngagarenclang dina dangdaunan mimiti murag (kira-kira tabuh 07.00)\n11. \"Wanci haneut moyan/la\u00e9r kanjut\" nya nya\u00e9ta wanci keur sedeng dipak\u00e9 moyan (kira-kira tabuh 08.00)\n12. \"Wanci rumangsang\" nya\u00e9ta wanci sabada haneut moyan panonpo\u00e9 mimiti karasa panas (kira-kira tabuh 09.00)\n13. \"Wanci pecat sawed\" kira-kira tabuh 10.00 (munding nu dipak\u00e9 magaw\u00e9 dilaanan/dipecat sawedna tina beuheung munding nu narik wuluku/garu), di tempat-tempat panas tabuh 10.00, di tempat-tempat nu hawana tiis tabuh 11.00\n14. \"Wanci manceran/tengah po\u00e9\" nya\u00e9ta panonpo\u00e9 aya di luhureun embun-embunan; panonpo\u00e9 keur meujeuhna mancer (kira-kira tabuh 12.00) \n15. \"Wanci lingsir ngulon\" nya\u00e9ta wanci panonpo\u00e9 ng\u00e9s\u00e9r ka kulon (kira-kira tabuh 14.00)\n16. \"Wanci panonpo\u00e9 satungtung\" nya\u00e9ta waktu panonpo\u00e9 satungtung (kira-kira tabuh 15.00) \n17. \"Wanci tunggang gunung\" ny \u00e9ta waktu panonpo\u00e9 geus r\u00e9k surup ayana dina luhureun gunung (kira-kira tabuh 16.00-17.00)\n18. \"Wanci sariak layung\" nya\u00e9ta wanci layung di langit kat\u00e9njo beureum (kira-kira tabuh 17.00-18.00)\n19. \"Wanci \u00e9rang-\u00e9rang\" nya\u00e9ta waktu panonpo\u00e9 r\u00e9k surup (kira-kira tabuh 17.30-18.00)\n20. \"Wanci sareupna/harieum beungeut\" nya\u00e9ta waktu geus mimiti reup po\u00e9k (kira-kira tabuh 18.00-18.30)\n21. \"Wanci sareureuh gaang\" nya\u00e9ta waktu gaang eureun disada (kira-kira tabuh 19.00)\n22. \"Wanci sareureuh budak\" nya\u00e9ta waktu barudak leutik geus mimiti sar\u00e9 (kira-kira tabuh 21.00)\n23. \"Wanci sareureuh kolot\" nya\u00e9ta waktu kolot mangsana reureuh (kira-kira tabuh 22.00)\n24. \"Wanci tengah peuting\" kira-kira tabuh 24.00.\n&lt;/poem&gt;\nSesebutan Waktu Dumasar Kana Waktu Ibadah.\n&lt;poem&gt;\n1. \"Pajar\" kira-kira tabuh 04.00 waktu r\u00e9k melet\u00e9k panonpo\u00e9\n2. \"Imsak\" kira-kira 10 menit sam\u00e9m\u00e9h waktu subuh\n3. \"Subuh\" kira-kira tabuh 04.30-05.00\n4. \"Duha\" kira-kira tabuh 08.00-09.00\n5. \"Lohor\" kira-kira tabuh 12.00\n6. \"Bada lohor\" kira-kira tabuh 12.30-13.00, waktu sanggeus kad\u00e9ng\u00e9 bedug lohor\n7. \"Asar\" kira-kira tabuh 15.30\n8. \"Magrib\" kira-kira tabuh 17.30-18.00, waktu geus mimiti po\u00e9k pikeun ngalaksanakeun sholat magrib\n9. \"Bada magrib\" kira-kira tabuh 18.00-19.00, waktu sar\u00e9ngs\u00e9na sholat magrib\n10. \"Isa\" kira-kira tabuh 19.00, waktu pikeun ngalaksanakeun sholat isa\n11. \"Bada isa\" kira-kira tabuh 19.00-20.00, waktu sanggeus ngalaksanakeun sholat isa.\n&lt;/poem&gt;\nSesebutan Waktu nu Patali jeung Po\u00e9.\n&lt;poem&gt;\n1. \"Isuk-isuk\" kira-kira tabuh 05.00-10.00, wanci bada subuh nepi ka kira-kira pecat sawed\n2. \"Beurang\" nya\u00e9ta ti mimiti melet\u00e9k panonpo\u00e9 nepi ka surupna\n3. \"Pabeubeurang\" kira-kira tabuh 11.00-14.30, waktu sabada pecat sawed nepi ka waktu panon po\u00e9 satungtung\n4. \"Pasosor\u00e9\" kira-kira tabuh 15.00-18.00, waktu sabada panon po\u00e9 satungtung nepi ka waktu sareupna\n5. \"Peuting\" nya\u00e9ta waktu ti barang surup panonpo\u00e9 nepi ka melet\u00e9kna deui\n6. \"Po\u00e9 ieu\" nya\u00e9ta waktu anu ayeuna keur dilakonan\n7. \"Isukan\" nya\u00e9ta sapo\u00e9 nu bakal datang\n8. \"Pag\u00e9to\" nya\u00e9ta heuleut sapo\u00e9 ti ayeuna ka hareup (dua po\u00e9 nu bakal datang)\n9. \"Pag\u00e9to amat\" nya\u00e9ta heuleut dua po\u00e9 ti ayeuna ka hareup (tilu po\u00e9 nu bakal datang)\n10. \"Kamari\" nya\u00e9ta po\u00e9 nu geus kaliwat sapeuting\n11. \"Mangkukna\" nya\u00e9ta kamarina, heuleut sapo\u00e9 ka tukang (po\u00e9 nu geus kaliwat dua po\u00e9)\n12. \"Tilu po\u00e9 ka tukang\" nya\u00e9ta waktu nu geus kaliwat tilu po\u00e9. \n&lt;/poem&gt;\nWaktu nu Patali jeung nu Geus Kalakon.\n&lt;poem&gt;\n1. \"Ayeuna\" nya\u00e9ta waktu nu keur dilampahan\n2. \"Bieu\" nya\u00e9ta waktu nu cik\u00e9n\u00e9h karangdapan\n3. \"Cik\u00e9n\u00e9h\" nya\u00e9ta panuduh waktu nu geus kaliwat, pandeurieun bieu\n4. \"Tadi\" nya\u00e9ta waktu nu can lila kaliwatna\n5. \"Engk\u00e9/mangk\u00e9\" nya\u00e9ta nuduhkeun waktu (deukeut nu bakal kasorang).\n&lt;/poem&gt;\nSesebutan Waktu nu Patali jeung Jaman.\n&lt;poem&gt;\n1. \"Kiwari\" nya\u00e9ta jaman nu keur dilakonan ayeuna\n2. \"Bar\u00e9to\" nya\u00e9ta jaman nu geus lila kaliwat\n3. \"Baheula\" nya\u00e9ta jaman nu geus lilia kaliwat b\u00e9h ditueun bar\u00e9to\n4. \"Bihari\" nya\u00e9ta jaman nu geus kaliwat lila pisan\n5. \"Jaga\" nya\u00e9ta jaman nu lila k\u00e9n\u00e9h bakal kasorang\n6. \"Isuk jaganing g\u00e9to (pag\u00e9to)\" nya\u00e9ta jaman nu moal lila bakal kasorang\n7. \"Baring supagi\" nya\u00e9ta isuk jaganing g\u00e9to, dina waktu nu bakal datang.\n&lt;/poem&gt;\nSesebutan Waktu S\u00e9j\u00e9nna.\n&lt;poem&gt;\n1. \"Sakiceup\" nuduhkeun waktu nu sakeudeung pisan\n2. \"Saked\u00e9t\" nuduhkeun waktu nu sakeudeung pisan\n3. \"Sakilat\" nuduhkeun waktu nu sakeudeung pisan, diupamakeun kana liana kilat nu ngaburinyay\n4. \"Saharita\" waktu \u00e9ta atawa harita k\u00e9n\u00e9h\n5. \"Sajongjongan\" nuduhkeun waktu sawatara sekon\n6. \"Sakedupan\" nuduhkeun waktu saharita, jero sawatara sekon\n7. \"Sapanyeupahan\" nuduhkeun waktu nu teu sabaraha lilana, kira-kira lilana sarua jeung nu keur nyeupah\n8. \"Sapang\u00e9joan\" nuduhkeun waktu nu rada lila, kira-kira lilana sarua jeung nu keur ng\u00e9jo (nyangu)\n9. \"Sapo\u00e9 sapeuting\" nuduhkeun waktu anu lilana dua puluh opat jam\n10. \"Saminggu\" nuduhkeun waktu anu lilana tujuh po\u00e9\n11. \"Sabulan\" nuduhkeun waktu anu lilana opat minggu (28,29,30 atawa 31 po\u00e9)\n12. \"Sabulan campleng\" nuduhkeun waktu anu lilana sabulan jejeg\n13. \"Saumur jagong\" nuduhkeun waktu anu lilana sarua jeung umur melak jagong, kira-kira tilu bulan satengah\n14. \"Sausum\" nuduhkeun waktu anu dicirian ku sakali usum, upamana usum hujan, usum kadu\n15. \"Sataun\" nuduhkeun waktu anu lilana dua welas bulan \n16. \"Sataun landung\" nuduhkeun waktu anu lilana dua welas bulan leuwih\n17. \"Sawindu\" nuduhkeun waktu anu lilana dalapan taun\n18. \"Saabad\" nuduhkeun waktu anu lilana saratus taun\n19. \"Samil\u00e9nium\" nuduhkeun waktu anu lilana sar\u00e9bu taun.\n&lt;/poem&gt;\nUsum-Usuman.\nUsum-usuman nya\u00e9ta waktu anu nuduhkeun usum atawa waktu nu tangtu, upamana wa\u00e9 usum hujan, usum kadu. Usum-usuman bisa dibagi sababaraha waktu, saperti di handap ieu.\nWaktu nu Patali jeung Kayaan Alam.\n&lt;poem&gt;\n1. \"Usum mamar\u00e9ng\" nya\u00e9ta usum mimiti ngijih\n2. \"Usum ngijih\" nya\u00e9ta waktu mindeng turun hujan\n3. \"Usum dangdarat\" nya\u00e9ta usum panyelang antara ngijih jeung katiga, hujan jeung halodo kakapeungan\n4. \"Usum katiga\" nya\u00e9ta usum halodo, usum teu hujan\n5. \"Usum barat\" nya\u00e9ta usum angin grd\u00e9nu jolna ti kulon, pacampur jeung hujan\n6. \"Usum selatan\" nya\u00e9ta usum loba angin nu jolna ti kidul-w\u00e9tan.\n&lt;/poem&gt;\nWaktu Nu patali jeung Kaayaan nu aya di Masarakat.\n&lt;poem&gt;\n1. \"Usum ngagebug\" nya\u00e9ta usum loba nu gering parna, loba nu maraot\n2. \"Usum sasalad\" nya\u00e9ta usum loba panyakit nu babari t\u00e9pa\n3. \"Usum parepok\" ny \u00e9ta usum loba nu kawin\n4. \"Usum paceklik\" nya\u00e9ta usum kurang dahareun, pangpangna b\u00e9as atawa par\u00e9, usum paila\n5. \"Usum tigerat\" nya\u00e9ta usum paceklik\n6. \"Usum nguyung\" nya\u00e9ta usum paceklik.\n&lt;/poem&gt;\nWaktu nu Patali jeung Tatan\u00e9n di Sawah.\n&lt;poem&gt;\n1. \"Usum nyambut\" nya\u00e9ta mangsa ngagarap sawah\n2. \"Usum tebar\" nya\u00e9ta mangsa ngawurkeun binih kana pabinihan\n3. \"Usum tandur\" nya\u00e9ta mangsa melak binih par\u00e9nu tos jadi di kotakan sawah\n4. \"Usum ngaramb\u00e9t\" nya\u00e9ta mangsa miceunan jukut nu jaradi antara tangkal par\u00e9 di sawah\n5. \"Usum celetu\" nya\u00e9ta mangsa siki par\u00e9 geus mimiti cul-cel baruahan\n6. \"Usum beukah\" nya\u00e9ta mangsa par\u00e9 areusian, bareukah\n7. \"Usum rampak\" nya\u00e9ta mangsa par\u00e9 geus rampak kaluar humbutna\n8. \"Usum beuneur h\u00e9jo\" nya\u00e9ta mangsa par\u00e9 geus beuneur tapi masih k\u00e9n\u00e9h h\u00e9jo\n9. \"Usum pibuateun\" nya\u00e9ta mangsa par\u00e9 ngadagoan waktu nu mustari pikeun dipan\u00e9n\n10. \"Usum pan\u00e9n\" nya\u00e9ta mangsa par\u00e9 diala (dibuat).\n&lt;/poem&gt;\nWaktu nu Patali jeung Tatan\u00e9n di Huma.\n&lt;poem&gt;\n1. \"Usum nyacar\" nya\u00e9ta mangsa nyacar leuweung pihumaeun\n2. \"Usum ngahuru\" nya\u00e9ta mangsa ngaduruk kai jeung kakayon s\u00e9j\u00e9nna\n3. \"Usum ngaseuk\" nya\u00e9ta mangsa melak par\u00e9 huma\n4. \"Usum ngor\u00e9d/ngoyos\" nya\u00e9ta mangsa meresihan jukut nu jaradi antara luwukan par\u00e9 ku kor\u00e9d\n5. \"Usum dibuat/ng\u00e9t\u00e9m\" nya\u00e9ta mangsa ngala par\u00e9 (mak\u00e9 \u00e9t\u00e9m).\n&lt;/poem&gt;"}
{"id": "34221", "revid": "25926", "url": "https://su.wikipedia.org/wiki?curid=34221", "title": "Kabuki", "text": "Kabuki mangrupa seni t\u00e9ater tradisional sarta budaya pituin ti Nagara Sakura, Jepang, anu mibanda aj\u00e9n seni luhur, ku lantaran Kabuki mangrupa seni t\u00e9ater anu ngagabungkeun antara nyanyi sarta nari. Cicir\u00e9n ti Kabuki ieu t\u00e9h nya\u00e9ta ti dangdanan anu dipak\u00e9 sarta pak\u00e9an husus.\nSajarah kabuki.\nSajarah kabuki dimimitian dina taun1603, sabot Okuni, miko atawa gadis lad\u00e9n di kuil Shinto Izumo Taisha. Saterusna, dina taun 1629, pamar\u00e9ntahan militer ngalarang wanoja mintonkeun kabuki ku lantaran dianggap ngaruksak moral pamiarsa. Ngaliwatan sagala rupa usaha ti sagala pihak, kabuki sumebar jadi hiji seni tari.\nkabuki mimiti dipintonkeun ku Kyozo Nakamura, penari prof\u00e9sional nu meunang penghargaan Important Intangible Cultural Properties-kabuki (collective recognition \u2013 gelar pangakuan resmi) anu geus loba mintonkeun di Tokyo, Kyoto, Nagoya sarta Fukuoka. Seting panggung anu \u00e9ndah berlatar lukisan danau kalayan salju sarta dirojong ku tata lampu anu alus.\nDina sumebar na, kabuki dib\u00e9dakeun jadi dua, nya\u00e9ta Kabuki odori jeung Kabuki geki. Kabuki odori (Kabuki tarian) dipintonkeun nalika kabuki masih dibawakeun ku Okuni n\u00e9pi ka mangsa Wakashu-kabuki, budak lalaki nari dibarengan ku lagu nu keur t\u00e9nar jeung aya akrobatan sagala. Kabuki geki mangrupa pintonan sandiwara nu ditujukeun ka masarakat kota di zaman Edo nu intina nari jeung sandiwara. Tema pintonan Kabuki geki nya\u00e9ta tokoh sajarah, carita kahirupan, jeung paristiwa kajahatan, ku kituna jenis kabuki ieu leuwih dipikawanoh ku sebutan Kabuki kyogen. Gedung nu biasa dipaka\u00e9 pikeun pintonan kabuki nya\u00e9ta Kabuki-za.\nMusik Kabuki.\nMusik nu mar\u00e9ngan kabuki dibagi dumasar arah sumber sorana. Musik nu dipa\u00e9nkeun di gigir katuhu panggung ti arah panongton disebut Gidaykbushi. Takemoto (Chobo) nya\u00e9ta sebutan pikeun musik Gidaykbushi khusus pikeun kabuki. Salian ti \u00e9ta, musik nu dipa\u00e9nkeun di gigir k\u00e9nca panggung ti arah panongton di sebut Geza ongaku, sedengkeun musik nu dipa\u00e9nkeun di luhur panggung di sebut Debayashi."}
{"id": "34222", "revid": "25926", "url": "https://su.wikipedia.org/wiki?curid=34222", "title": "Dunya Arab", "text": "Dunya Arab (; Transliterasi: al-`alam al-`arabi) ngarujuk ka nagara nu nganggo basa Arab nu ngampar ti Samudra Atlantik di kulon nepi ka Laut Arab di w\u00e9tan, jeung ti Laut Tengah di kal\u00e9r nepi ka Tanduk Afrika jeung Samudra Hindia di tenggara. Dunya Arab diwangun ti 24 nagara jeung wewengkon kalawan populasi 325 juta dina dua buana."}
{"id": "34223", "revid": "2337", "url": "https://su.wikipedia.org/wiki?curid=34223", "title": "TALAGA remis", "text": ""}
{"id": "34224", "revid": "15233", "url": "https://su.wikipedia.org/wiki?curid=34224", "title": "Piala Afrika 1996", "text": "Piala Afrika 1996 diayakeun di Afrika Kidul ti 13 Januari nepi ka 3 P\u00e9bruari 1996. 15 tim ralomba dina kajuaraan ma\u00e9n bal ieu. Dina kajuaraan ieu, Afrika Kidul midang salaku juara sanggeus ng\u00e9l\u00e9hkeun Tunisia kalawan skor 2-0. Zambia jeung Ghana hasil nembus asup babak semifinal.\nPanyitak gol.\n5 gol\n4 gol\n3 gol\n2 gol\nGol bunuh diri\n1 gol"}
{"id": "34225", "revid": "6428", "url": "https://su.wikipedia.org/wiki?curid=34225", "title": "Terebang", "text": ""}
{"id": "34226", "revid": "15233", "url": "https://su.wikipedia.org/wiki?curid=34226", "title": "Monolit", "text": "Monolit mangrupa hiji wangunan alami (g\u00e9ologis) atawa jieunan (t\u00e9knologi), kawas gunung, nu kasusun ti batuan tunggal nu ged\u00e9. Formasi atawa wangunan ieu biasana muncul ku lantaran \u00e9rosi jeung biasana kajieun ti batuan m\u00e9tamorf nu kacida teuasna. Kecap ieu asalna ti basa Yunani \u03bc\u03bf\u03bd\u03cc\u03bb\u03b9\u03d1\u03bf\u03c2 (\"monolithos\") nu diturunan ti \u03bc\u03cc\u03bd\u03bf\u03c2 (\"hiji\" atawa \"sorangan\") jeung \u03bb\u03af\u03d1\u03bf\u03c2 (\"batu\").\nMonolit nu pangged\u00e9na di Marcapada ayeuna nya\u00e9ta:"}
{"id": "34227", "revid": "25926", "url": "https://su.wikipedia.org/wiki?curid=34227", "title": "Ahmad Dahlan", "text": "Kiai Haji Ahmad Dahlan atawa Muhammad Darwis () mangrupa salah sawios Pahlawan Nasional Indon\u00e9sia jeung perintis parobahan Islam di Indon\u00e9sia sarta pangadeg Organisasi Muhammadiyah.\nBiografi.\nNamina Muhammad Darwisy putra K.H. Abu Bakar (Imam Masjid Ged\u00e9 Kasultanan Yogyakarta) jeung ambuna Nyai Abu Bakar (putri H. Ibrohim, Hoofd Panghulu Yogyakarta). Gumelar dina taun 1868 M, ngarupikeun katurunan kaduabelas ti Maulana Malik Ibrohim, salah sawios ti antara Wali Songo. Lengkep silsilahna: \"Muhammad Darwisy/ K.H. Ahmad Dahlan bin K.H. Abu Bakar bin K.H. Muhammad Sulaiman bin Kiyai Murtadla bin Kiyai Ilyas bin Demang Djurung Djuru Kapindo bin Demang Djurung Djuru Sapisan bin Maulana Sulaiman Ki Ageng Gribig (Jatinom) bin Maulana Muhammad Fadlullah (Prapen) bin Maulana \u2018Ainul Yaqin bin Maulana Ishaq bin Maulana Malik Ibrahim\"\nSamulangna ti Mekkah nikah sareng Siti Walidah (putri Kyai Penghulu Haji Fadhil, anu kawentar Nyai Ahmad Dahlan, saurang Pahlawan Nasional jeung pengadeg Aisyiyah). Ti rarabi sareng Siti Walidah, K.H. Ahmad Dahlan gaduh 6 anak nya\u00e9ta Djohanah, Siradj Dahlan, Siti Busyro, Irfan Dahlan, Siti Aisyah, Siti Zaharah. Istri K.H. Ahmad Dahlan nya\u00e9ta, Nyai Abdullah (rangda H. Abdullah), Nyai Rum (adina Kyai Munawwir Krapyak), Nyai Aisyah (adina Ajengan Penghulu Cianjur) gaduh anak Dandanah, Nyai Yasin ti Pakualaman Yogyakarta.\nSMK MUHAMMADIYAH 2 KUNINGAN\nAtikan Sang Kiai.\nAnjeunna lahir di Yogyakarta kalayan ngaran leutik Muhammad Darwis. Sanggeus ngab\u00e9r\u00e9skeun atikan dasar madrasah, anjeunna indit ka Mekah pikeun diajar ageman sarta basa Arab. Sanggeus diajar parobahan-parobahan anu lumangsung di Mesir, Arab, India, Ahmad Dahlan usaha ngayakeun parobahan di Indon\u00e9sia. Anjeunna ngawanohkeun cita-cita parobahanana. Usahana ieu meunang loba tangtangan ti ajengan s\u00e9j\u00e9n.\nTapi alatan pangrojong murid sarta babaturanna, dina tanggal 18 Nop\u00e9mber 1912 man\u00e9hna junun ngadegkeun Muhammaditah minangka organisasi anu usik dina widang dakwah sarta atikan Islam mod\u00e9rn kahiji di Indon\u00e9sia. Kira-kira sabelas taun sanggeus Muhammadiyah ngadeg, K.H Ahmad Dahlan maot.\nDina taun 1911, KH Ahmad Dahlan ngadegkeun sakola. Di sakolana ieu man\u00e9hna m\u00e9r\u00e9 atikan umum, digigireun atawa sabeulah atikan ageman. Anjeunna og\u00e9 ngahapuskeun jarak antara murid lalaki sarta aw\u00e9w\u00e9. Ahmad Dahlan dikenang lain ukur man\u00e9hna pangadeg Muhammadiyah, tapi minangka ajengan anu ngaluarkeun napas probahan dina Islam. Anjeunna ng\u00e9br\u00e9hkeun gagasan kasebut dina wangun organisasi anu teuneung sarta kabuka.\nDina umur 15 taun, anjeunna miang haji jeung dumuk di Mekah salila lima taun. Pada p\u00e9riodeu ini, Muhammad Darwis mimiti papanggih jeung pamikiran-pamikiran pembaharu dina Islam, saperti Muhammad Abduh, Al-Afghani, Rasyid Ridho jeung Ibnu Taimiyah. Nalika mulang ka kampungna taun 1888, anjeunna ganti nami janten Ahmad Dahlan.\nTaun 1903, balik deui ka Mekah tur tumetep salila dua taun. Dina mangsa ieu, anjeunna kungsi guguru ka Sy\u00e9h Ahmad Khotib, og\u00e9 guru ti pangadeg NU, K.H. Hasyim Asyari.\nPembaharuan Islam.\nIdeu pembaharuan Islam ditampa Ahmad Dahlan waktu anjeunna diajar di Mekah. Anjeunna nempo y\u00e9n umat Islam di lingkunganana henteu nyekelan teguh dina Al-quuran sarta sunah Nabi, samentara lembaga atikan og\u00e9 tacan nyukupan. Alatan \u00e9ta nar\u00e9kahan ngajak umat Islam balik ka Al-quran sarta sunah Nabi guna ngadegkeun masarakat Islam anu sabenerna. Sajaba masalah keimanan, pajoanganna og\u00e9 dipigaw\u00e9 dina widang sosial. Ahmad Dahlan mindeng ngalakonan hal-hal anu nurutkeun ukuran ajengan dina mangsa \u00e9ta henteu saluyu jeung ajaran Islam, ku kituna dituduh minangka kiai kafir alatan meniru cara-cara kulon. Tapi anjeunna narima jeung hat\u00e9 lapang, sarta kayakinan y\u00e9n anu dipigaw\u00e9 nya\u00e9ta bener.\nKhatib Amin.\nAhmad Dahlan nya\u00e9ta putra KH Lebu Beuleum bin Kiai Sulaiman, saurang khatib tetep Masjid Agung Yogyakarta. Kawas bapana, KH Ahamad Dahlan og\u00e9 jadi khatib di Masjid kasebut. Minangka saurang khatib, KH Ahad Dahlan dkenal jujur, rancag\u00e9, sarta bener-bener dina digaw\u00e9, ku kituna sultan Yogyakarta m\u00e9r\u00e9na gelar \"Khatib Amin\" (khatib anu dipercaya).\nNgadegkeun Muhammadiyah.\nanjeunna ngagagas lahirna Persyarikatan Muhammadiyah dina tanggal 8 Dzulhijjah 1330 Hijriyah/ 18 November 1912 Masehi.\nMulang ka Rohmatulloh.\nK.H. Ahmad Dahlan ghofarahulloh wayarham pupus dina yuswa 54 taun kaping 23 P\u00e9bruari 1923 dikurebkeun di Yogyakarta.\nPustaka.\nBuku\nJurnal\nLainnya"}
{"id": "34228", "revid": "3874", "url": "https://su.wikipedia.org/wiki?curid=34228", "title": "Wewengkon Samudra India Britania", "text": ""}
{"id": "34229", "revid": "3874", "url": "https://su.wikipedia.org/wiki?curid=34229", "title": "Pulo Christmas", "text": ""}
{"id": "34230", "revid": "25926", "url": "https://su.wikipedia.org/wiki?curid=34230", "title": "Tingkeban", "text": "Tingkeban; Babarit nya\u00e9ta asalna tina kecap \u201ctingkeb\u201d hartina tutup, maksudna aw\u00e9w\u00e9 anu keur ngandeg tujuh bulan teu meunang sapatemon jeung salakina nepi ka opat puluh po\u00e9 sanggeus ngajuru, sarta ulah digaw\u00e9 anu beurat sabab kandunganna geus ged\u00e9. Anapon aturan sedekah tingkeban, mimitina nangtukeun waktuna. Biasana nu alusna mah bulan Hijriyah, tanggalna anu aya angka tujuhan, saperti tanggal 7, tanggal 17, jeung tanggal 27. Sanggeus netepkeun waktuna, tuluy ditataharkeun. \n\u00c9ta hal dilaksanakeun sangkan orok anu aya di jero kandungan jeung anu ngababarkeunna salamet. \nMaksud jeung tujuan.\nMaksud upacara tingkeban nya\u00e9ta sodakoh panutup atawa pam\u00e9akan. ti mimiti 40 po\u00e9 sanggeus babaran ulah muka sam\u00e9m\u00e9h nepi kana waktuna. Anapon istilahna nya\u00e9ta:\nWaktu jeung tempat.\nWaktu lumangsungna upacara 7 bulan atawa tingkeban biasana kudu diayakeun dina bulan ka 7 tanggal 7, 17 atawa 27 jeung dina jam 07.00 atawa 19.00. Tempat lumangsungna upacara 7 bulan atawa tingkeban dilaksanakeun di jero jeung di luar imah nya\u00e9ta di buruan atawadi pipir imah. Di jero imah ngariung tatangga jeung dulur-dulur nu diondang, sedengkeun nu hamil dimandikeun di buruan atawa di tukangeun imah. Di buruan nu hamil nu geus dimandikeun \u00e9ta ngajual (m\u00e9r\u00e9) rujak kanistr\u00e9n ka barudak.\nSiloka.\nDina upacara tingkeban loba pakakas nu kudu disadiakeun salaku kalengkepan upacara. Pakakas-pakakas \u00e9ta mibanda lambang:\nPrak-prakan.\nDina prak-prakanana ieu upacara sok diayakeun pengajian babarengan sarta biasana maca ayat-ayat Al-quran nya\u00e9ta surat Yusuf, surat Lukman sarta surat Maryam minangka surat surat anu dianggap mulya. Lian ti \u00e9ta ditataharkeun og\u00e9 parabot pikeun upacara ngamandian nu keur kakandungan, sarta anu utama nya\u00e9ta rujak kanistr\u00e9n anu diwangun ti 7 rupa bungbuahan. Nu keur kakandunga dimandian ku tujuh kulawarga deukeut anu dipingpin ku saurang paraji sacara bagilir kalayan ngagunakeun 7 lembar lawon samping batik anu dipak\u00e9 gunta-ganti unggal guyuran sarta dimandian ku cai kembang tujuh rupa. Sanggeus kitu acara dituluykeun kana siram ibu hamil anu dipingpin ku indung beurang. Ibu hamil dibawa ku paraji ka hareupeun imah. Anu sam\u00e9m\u00e9hna geus ditataharkeun aya jajambaran anu eusina duit, jumlah duitna numutkeun kana wedal salaki jeung pamajikan anu ditambahkeun anu geus dicampuran kembang tujuh rupa. Mimitina indung beurang ngebut-ngebutkeun kembang mayang ka awak ibu hamil, tuluy boh gadis boh ibu-ibu nyalampeurkeun, lantaran ceuk sahaol mah bakal t\u00e9r\u00e9h boga anak. Sanggeus kitu indung paraji mawa kalapa gading anu geus digambaran bari ngadu\u2019a, doana nya\u00e9ta: .\n\"Bismilahirohmanirohim\"\n\"Macakeun Qomat,\" \n\"Surat Al Fthihah, Al Falaq, Al Fathihah,\" \n\"Pang\u00e9ran anu kawasa muga-muga babar sing mulus rahayu berkah salamet, sing lungsur langsar, mun istri sing geulis mun pameget sing kas\u00e9p, sing sol\u00e9h manahna, sing pinter milari \u00e9lmuna, \"\nBismilahirohmanirohim\" \"\n\"Macakeun Sahadat,\" \n\"Surat Al Kautsar,\" \n\"Sabulan ngah\u00e9rang, dua bulan ngalengang, tilu bulan gumulung, opat bulan mangrupa, lima usik, genep malik, tujuh kolot, 8 ngora, salapan medal ka dunya, borosot h\u00e9or.\"\nDina guyuran katujuh diasupkeun belut nepi ka beunang kana beuteung nu keur kakandungan , ieu hal dipimakdud sangkan lancar dina pros\u00e9s babaran. Bareng jeung muragna belut, kalapa gading anu geus digambaran ku tokoh wayang ku salakina dibeulah mak\u00e9 bedog.\nIeu hal dipimaksud sangkan orok anu dikandung sarta kolotna miboga laku lampah anu had\u00e9.\nSanggeus r\u00e9ngs\u00e9 dimandian biasana nu keur kakandungan didangdanan tuluy dibawa ka tempat rujak kanistr\u00e9nanu geus disiapkeun. \nTuluy anu keur kakandungan ngajual \u00e9ta rujak ka barudak sarta para s\u00e9mah anu hadir dina \u00e9ta upacara , sarta maran\u00e9hna meulina ngagunakeun talaw\u00e9ngkar, nya\u00e9ta kent\u00e9ng anu geus dijieun buleud kawas duit kencring.\nNalika nu keur kakandungan ngajual rujak, salakina mah miceun s\u00e9sa parabot mandi kawas cai s\u00e9sa dina jajambaran, belut, kembang, jsb. \nKab\u00e9hanana \u00e9ta kudu dipiceun di jalan simpang opat atawa simpang tilu, sanggeus rujak kanistr\u00e9n b\u00e9ak kajual runtuyan upacara adat tingkeban r\u00e9ngs\u00e9 dilaksanakeun."}
{"id": "34231", "revid": "3874", "url": "https://su.wikipedia.org/wiki?curid=34231", "title": "Kapuloan Kokos (Keeling)", "text": ""}
{"id": "34232", "revid": "3874", "url": "https://su.wikipedia.org/wiki?curid=34232", "title": "Maldiva", "text": ""}
{"id": "34233", "revid": "3874", "url": "https://su.wikipedia.org/wiki?curid=34233", "title": "Nusa Tenggara Wetan", "text": ""}
{"id": "34234", "revid": "3874", "url": "https://su.wikipedia.org/wiki?curid=34234", "title": "Jawa Wetan", "text": ""}
{"id": "34235", "revid": "3874", "url": "https://su.wikipedia.org/wiki?curid=34235", "title": "Kalimantan Wetan", "text": ""}
{"id": "34236", "revid": "3874", "url": "https://su.wikipedia.org/wiki?curid=34236", "title": "Sulawesi Kaler", "text": ""}
{"id": "34237", "revid": "3874", "url": "https://su.wikipedia.org/wiki?curid=34237", "title": "Maluku Kaler", "text": ""}
{"id": "34238", "revid": "3874", "url": "https://su.wikipedia.org/wiki?curid=34238", "title": "Sumatra Kaler", "text": ""}
{"id": "34239", "revid": "2337", "url": "https://su.wikipedia.org/wiki?curid=34239", "title": "Kapuloan Bangka-Belitung", "text": ""}
{"id": "34240", "revid": "3874", "url": "https://su.wikipedia.org/wiki?curid=34240", "title": "Daptar nagara di dunya", "text": ""}
{"id": "34241", "revid": "25926", "url": "https://su.wikipedia.org/wiki?curid=34241", "title": "Nike Ardila", "text": "Rad\u00e9n Nike Ratnadilla atawa anu biasa dipikawanoh minangka Nike Ardilla () nya\u00e9ta saurang penyanyi rock ti Bandung, Jawa Kulon Indon\u00e9sia. Man\u00e9hna maot alatan kacilakaan mobil di Bandung dina umur 19 dina popularitas nu keur na\u00e9k, tapi nepi ka ayeuna ngaranna tetep kaceluk di Indon\u00e9sia. Man\u00e9hna dipikawanoh minangka \"Legenda Ngora\". Nepi ka ayeuna, Nike Ardilla nya\u00e9ta musisi, penyanyi, b\u00e9ntang film, sarta mod\u00e9l pang suks\u00e9sna dina sajarah industri di Indon\u00e9sia.\nPenyanyi Pop nu Popul\u00e9r.\nPenyanyi pop Nike Ardilla nya\u00e9ta salah sahiji seniman anu popul\u00e9r kahiji di Indon\u00e9sia nu gelar selebritina bisa dilarapkeun. Man\u00e9hna saurang pama\u00e9n nu dipoles di panggung sarta ngamekarkeun karir nu luhur minangka artis dina sin\u00e9tron melodrama romantis. Kahirupan pribadina ngeusian lajur koran sarta majalah gosip nu popul\u00e9r. Man\u00e9hna nya\u00e9ta saurang rumaja kasebut som\u00e9ah. Salah sahiji hits mimitina Honky Tonk Woman, lagu anu dijieun ku Mick Jagger. Nike og\u00e9 nya\u00e9ta saurang pengagum Madonna sarta Marilyn Monroe. \nKarir.\nNike Ardilla nya\u00e9ta saurang superstar, profilna aya dina majalah anu teu kaitung deui jumlahna. Albeum \"Bintang Kehidupan\" mecenghul dina musim semi 1990, sarta judul tembangna nya\u00e9ta Instan Smash, balap ka posisi nu pangluhurna. Albeum \u00e9ta sorangan asup tangga lagu di nomer hiji sarta kajual leuwih ti 500.000 kopi saprak dirilis dina minggu kahiji, nyieun r\u00e9kor anyar pikeun saurang artis aw\u00e9w\u00e9. Sataun sanggeus dirilis, Albeum Bintang Kehidupan geus ngajual leuwih ti dua juta eksemplar. Kalayan 30 juta albeum kajual di sakumna dunya sarta acara-acara bergengsi jadi hiji-hijina artis di handapeun umur 15 anu ngajual albeum leuwih ti 2 juta kopi anu kungsi di Indon\u00e9sia. Leuwih ti artis solo s\u00e9j\u00e9nna, Nike Ardilla nya\u00e9ta kakuatan balikna Rock pop rumaja di ahir '80-an. Nike Ardilla henteu ukur jadi saurang bentang. man\u00e9hna geus loba ngajual tulisan-tulsanna, Nike og\u00e9 jadi puseur mod\u00e9l anu dituturkeun ku rumaja saumurna. Sabot albeum debut nu dijudulan ku Nike \"Seberkas Sinar\" dirilis dina pertengahan 1989, asup tangga lagu di nomer hiji sarta tetep hits dina waktu sapuluh minggu. Sanggeus l\u00e9ad single mana-mana mereda, albeum \u00e9ta terus muter ti hits: Nomer hiji tunggal \"Seberkas Sinar\", balada Top 10 \"Cinta Pertama\", sarta Top 5 \"Lagu Asmara\". Dina ahir 1989 Seberkas Sinar geus kajual sajuta kopi, sarta nuluykeun pikeun ngajual tilu juta leuwih alus di luhur \u00e9ta. Kasuks\u00e9sanna micu lambak Lady Rocker ngora anu kaasup Anggun C Sasmi, Poppy Mercury, Inka Christie, sarta Mayang Sari. Sanggeus kitu loba albeum nu dirilis kawas: Nyalakan Api 1991, 1992 Matahari ku, Biarkan Aku Mengalah 1993, Bairkan Cintamu berlalu 1994, Sandiwara Cinta 1995, jsb."}
{"id": "34242", "revid": "15233", "url": "https://su.wikipedia.org/wiki?curid=34242", "title": "Vierra", "text": "Vierra nya\u00e9ta hiji band asal Jakarta anu anggotana Widy (vocal), Kevin Aprilio (piano/keyboard), Tryan (drum, backing vocal) sarta Raka (gitar). Awalna Kevin ngagunakeun ngaran Andante pikeun band anu diadegkeun 2008 ieu tuluy ngarasa kurang pas kad\u00e9ng\u00e9na di ceuli saterusna Tryan ngusulkeun ngagunakeun \"VIERRA\" minangka gaganti ngaran bandnna anu hartina \"Opat\". \nSajarah.\nmaran\u00e9hanana ngamimitian jadi babaturan ngaliwatan intern\u00e9t. Kalayan ngagunakeun \"jejaring sosial\", Tryan anu leuwih tiheula geus jadi sobat jeung Kevin ngawanohkeun Raka ka Kevin. Sanggeus sapuk pikeun ngadegkeun hiji band, saterusna maran\u00e9hanana n\u00e9angan hiji urang deui pikeun ngeusian posisi vocal. Tuluy Raka og\u00e9 ngawanohkeun Widy ka Tryan sarta Kevin og\u00e9 ngaliwatan \"jejaring soaial\" anu sarua. Ngarasa sipat vocal Widy anu luhur sarta cocog kalayan kons\u00e9p musik VIERRA, ahirna gadis kalahiran 1990 ieu og\u00e9 asup minangka vokalis VIERRA. K\u00e9vin anu sam\u00e9m\u00e9hna leuwih tiheula dipikawanoh, alatan sajaba minangka anak pasangan musisi Addie MS sarta Memes, og\u00e9 sempet kaluar minangka pama\u00e9n FTV. Tina sosobatan jeung Trian, sang drummer, pamustunganana liwat dunya maya sanggup ngahijikeun anggota Vierra s\u00e9j\u00e9nna. Kalayan ngusulkeun jenis \"power pop\" kalayan musik-musik ala \"Disney\", Vierra ngaebrak kalayan debut albeum mimiti, \"FIRST LOVE\", kalayan single mimiti \"Dengarkan Curhatku\". Kalayan vokal Widy anu marahmay sarta has rumaja, Vierra sanggup m\u00e9r\u00e9 nuansa anu b\u00e9da di belantika musik Indon\u00e9sia. Suks\u00e9s kalayan single kahiji, Vierra og\u00e9 ngaluarkeun single-single s\u00e9j\u00e9nna, kawas \"Perih\" sarta \"Bersamamu\" kabuktian sanggup ditarima para Vierrania, sebutan has pikeun fans Vierra.\nMusikal.\nSacara musikal, maran\u00e9hna leuwih nyebut tembang-tembangna di jalur power pop atau pop disney. Power pop, alatan lagu-lagu pop v\u00e9rsi urang, bisa nyieun kaayaan leuwih pinuh sumanget. Leuwih nyugemakeun. Maksudna pop disney nya\u00e9ta lagu-lagu vierra nu nada-nada vokalna nyieun urang sarasa di dunya ngimpi. Alatan rumaja emang pinuh kalayan ngimpi sarta harepan.\nBand budak ngora lolobana nyieun lagu anu \"guitar base\". V\u00e9rsi band anu keyboard base bisa diitung rada langka. Ieu bisa m\u00e9r\u00e9 diferensiasi antara Vierra sarta band-band s\u00e9j\u00e9n. Pola keyboard base ieu bisa jadi alatan Kevin \u00e9mang kapangaruhan musikalitas Bapana, Adie MS. Lain saukur kevin dina hal musakilatas viera ieu, masih aya Widi, Raka sarta Trian. Sarta maran\u00e9hanana boga musikalitas anu h\u00e9bat saprak mimiti papanggih"}
{"id": "34246", "revid": "3874", "url": "https://su.wikipedia.org/wiki?curid=34246", "title": "Norwegia", "text": ""}
{"id": "34247", "revid": "3794", "url": "https://su.wikipedia.org/wiki?curid=34247", "title": "Norw\u00e9gia", "text": "Karajaan Norw\u00e9gia atawa Kongeriket Norge (Noreg) dina basa Norw\u00e9gia, mangrupa hiji nagara Nordik di Samenanjung Skandinavia bagian kulon nu tepung wates jeung Sw\u00e9dia, Finlandia, jeung Rusia. Basisirna nu aya di Samudra Atlantik Kal\u00e9r jeung Laut Barents mangrupa lokasi ti fyord nu kasohor. Svalbard jeung Jan Mayen aya dina kadaulatan Norw\u00e9gia dumasar kana Traktat Svalbard. Norw\u00e9gia miboga hiji pulo nu ngaranna Bouvet nu aya di Samudra Atlantik. Norw\u00e9gia mangrupa nagara kalawan kapadetan populasi nu panghandapna kadua di \u00c9ropa. Ibu kotana nya\u00e9ta Oslo. Norw\u00e9gia miboga cadangan minyak bumi, gas alam, mineral, pangan laut, cai tawar nu luas. Norw\u00e9gia og\u00e9 panghasil minyak jeung gas alam per kapita nu pangged\u00e9na di luar W\u00e9tan Tengah.\n\u00c9timologi.\nNorw\u00e9gia biasana disebut \"Kongeriket Norge\" (Karajaan Norw\u00e9gia) dina tulisan Bokm\u00e5l, lamun \"Kongeriket Noreg\" dina tulisan Nyrosk.\nUrang Norw\u00e9gia Lami biasana nyebut Norw\u00e9gia \"Noregr\", jeung urang patengahan Latihan nya\u00e9ta \"Nor(th)vegia\". Sababaraha t\u00e9ks abad patengahan nyebut ngeunaan mitos raja Norr, budak Sn\u00e6r (personifikasi salju), katurunan Fornj\u00f3t, pangawasa leg\u00e9ndaris Finlandia. Tapi, umumna diasumsikeun ngaran asalna ti urang Norw\u00e9gia Lami, nu hartina \"nor\u00f0vegr\" (di kal\u00e9reun jalan). Norw\u00e9gia og\u00e9 miboga istilah \"austrvegr\" \"lemah di beulah w\u00e9tan\" (Rusia), \"vestrvegr\" \"lemah di beulah kulon\" (Inggris jeung Irlandia), jeung \"su\u00f0rvegr\" \"lemah di beulah kidul\" (M\u00e9dit\u00e9rania).\nSajarah.\nJaman Viking.\nJaman Viking miboga karakteristik kalawan paluasan jeung \u00e9migrasi ku para palaut Viking. Dumasar kana tradisi, Harald Fairhair (Harald H\u00e5rfagre) ngahiji jeung maran\u00e9hna wanci 872 M sanggeus Patempuran Hafrsfjord di Stavanger, jadina minangka raja kahiji ti Norw\u00e9gia ngahiji. Wewengkon Harald utamana basisir Norw\u00e9gia Kidul.\n Harald Fairhair mar\u00e9ntah kalawan tangan nu kiat, jeung ceuk sajarah, loba urang Norw\u00e9gia ninggalkeun nagarana pikeun hirup di Islandia, Kapulauan Faroe, Lemah H\u00e9jo, jeung bagian ti Britania Raya sareng Irlandia. Kota-kota Irlandia ayeuna kawas Dublin, Limerick, jeung Waterford diwangun ku padumuk Norw\u00e9gia jeung D\u00e9nmark.\nG\u00e9ografi.\nNorw\u00e9gia tepung wates jeung Laut Kal\u00e9r kulon-kidul, jeung Kapuloan Skagerrak di kidul, Laut Norw\u00e9gia di kulon, sarta Laut Barents di w\u00e9tan-kal\u00e9r. Di beulah w\u00e9tan, Norw\u00e9gia tepung wates jeung Sw\u00e9dia, Finlandia, jeung Rusia. Titik pangluhurna di Norw\u00e9gia nya\u00e9ta Galdh\u00f8piggen kalawan 2.469 m\u00e9ter.\nPolitik.\nNorw\u00e9gia mangrupa nagara monarki konstitusional nu ngagunakeun sistem pamar\u00e9ntahan parlem\u00e9nter.\nParlem\u00e9nna, Stortinget, miboga 169 anggota (sam\u00e9m\u00e9hna 165, teras ditambih 4 urang dina kaping 12 S\u00e9pt\u00e9mber 2005) nu dipilih pikeun jabatan 4 taun. Parlem\u00e9n ieu kabagi dua dina voting l\u00e9gislasi, Odelsting jeung Lagting. Iwal pikeun sababaraha al, Storting boga fungsi minangka parlem\u00e9n unikameral.\nBabagian Administratif.\nNorw\u00e9gia dibagi kana 15 county (\"fylker\"). Norw\u00e9gia og\u00e9 miboga dua wewengkon t\u00e9ritori, Jan Mayen jeung Svalbard. Aya tilu dep\u00e9ndensi : Pulo Bouvet, Pulo Peter I, jeung Daratan Ratu Maud.\nIeu county di Norw\u00e9gia:"}
{"id": "34248", "revid": "24730", "url": "https://su.wikipedia.org/wiki?curid=34248", "title": "Buku", "text": "Buku nya\u00e9ta keretas bodas anu eusina sababaraha puluh atau ratus lambar, dihijikeunna ku cara dikaput atawa diel\u00e9m jadi hiji, luarna dijilid. Wanda buku t\u00e9h aya buku catetan, buku tulisan, buku dagang, buku gambar, buku dongeng, buku \u00e9lmu, jeung r\u00e9a-r\u00e9a deui.\nSajarah buku.\nBuku\u2013buku jaman ayeuna sabenerna mah euweuh dina sam\u00e9m\u00e9h jaman pertengahan. Hal anu pangdeukeutna jeung buku-buku t\u00e9h nya\u00e9ta ayana lontar. Kira-kira pertengahan abad ka-5, perkamen sarta vellum geus ngaganti lontar. Perkamen dijieun tina kulit lembu atawa emb\u00e9, sarta vellum dijieun tina kulit anak sapi. Lambaran-lambaran ieu bahan, bisa ditulis dina hiji sisina, dipotong jeung ukuran anu sarua sarta dijilid dina hiji sisi ku penjepit kulit. Jadi, \u00e9ta lambaran-lambaran bisa disebut \u201cbuku\u201d.\nDina jaman pertengahan, buku-buku nu mimiti dicitak t\u00e9h buku-buku citak dina ieu mangsa. Opat potong vellum ditilep, ku kituna, unggal potongan vellum t\u00e9tah miboga dua bilah. Ieu potongan-potongan saterusna disusun diumpak-umpak, ku kituna, aya sajumplukan vellum anu diwangun tinadalapan bilah kalawan dingaranan \"hiji bagian\". Ieu bagian-bagian dikirimkeun ka ahli keur ditulis jadi buku. Man\u00e9hna misahkeun sarta nulis hiji halaman dina hiji waktu. Vellum t\u00e9h rada kandel, ku kituna bisa ditulis dina dua sisina.\nL\u00e9ngkah saterusna nya\u00e9ta ngirimkeun pibukueun ka tukang ngajilid buku. Tukang ngaput buku ngaput bagian-bagian ngaliwatan lipetan bagian tukang ku tali. Sampul-sampul tina kai og\u00e9 dijieun sarta panungtunganana mah dibeungkeut ku tali ngaliwatan liang-liang di jero papan-papan. Saterusna kulit nu badag di tapelkeun dina bagian tukang jeung sisi-sisi kaina. L\u00e9ngkah-l\u00e9ngkah s\u00e9j\u00e9nna mah ngahias sarta ngawetkeun buku-buku, tapi ieu l\u00e9ngkah t\u00e9h mangrupa cara nyieun buku-buku jaman ayeuna."}
{"id": "34249", "revid": "24422", "url": "https://su.wikipedia.org/wiki?curid=34249", "title": "Polandia", "text": "Polandia (dina basa Polski: Polska) mangrupa hiji n\u00e9gara r\u00e9publik di \u00c9ropa Tengah nu tepung wates jeung J\u00e9rman di kulon, C\u00e9ko jeung Slovakia di kidul, Rusia (Kaliningrad), Lithuania di w\u00e9tan-kal\u00e9r, jeung B\u00e9larus sareng Ukraina di w\u00e9tan (Garis Curzon).\nBabagian administratif.\nPolandia sacara administratif dibagi kana 16 propinsi (Inggris: \"voivodship\"; Polandia: \"Wojew\u00f3dztwo\"). Saban propinsi dibagi kana sababaraha \"Powiat\" (sarupa kabupat\u00e9n, jeung saban \"Powiat\" dibagi kana sababaraha \"Gmina\" (sarupa kacamatan).\nBasa.\nM\u00e9h sadaya wargi Polandia mak\u00e9 basa Polandia salaku basa asli aranjeunna."}
{"id": "34254", "revid": "25926", "url": "https://su.wikipedia.org/wiki?curid=34254", "title": "Jarak", "text": "Jarak nya\u00e9ta ngaran tutuwuhan liar anu biasa hirup di leuweung, tanah kosong, sisi basisir, atawa dipelak minangka \"komoditi\" \"perkebunan\". Jarak bisa tumuwuh dina taneuh anu teu subur asal pH na 6 nepi ka 7 sarta \"drainase\" caina alus, sabab akar jarak teu kuat ku cai nu ngeyembeng. Ngabudidayakeun jarak mah gampang, nya\u00e9ta ku sikina anu geus kolot. Watang jarak wangunna buleud tur leueur, kemprong, warnana h\u00e9jo aya beureuman. Daunna tunggal selang-seling, wangunna siga ramo, warnana h\u00e9jo aya og\u00e9 jenis jarak anu daunna warna beureum. Kembangna warna kon\u00e9ng gedang. Buahna buleud tur miboga cucuk-cucuk anu bey\u00e9, warnana h\u00e9jo ngora.\nKandungan.\nSiki jarak ngandung minyak \"ricinic\" 40- 50 % anu ngandung \"glyceride\" tina \"ricinoleic acid\", \"isoricinoleic acid\", \"oleic acid\", \"linolenic acid\", jeung \"stearic acid ricinine, cytochrome C, Lipase\" sarta sababaraha enzym. Salian ti \"ricin D\", og\u00e9 ngandung \"acidic ricin\" jeung \"basic ricin\". Ari daunna ngandung \"kaemferol-3-rutinoside, nicotiflorin, isoquercitrin, rutin, kaempferol, quercetin, astragalin, reynoutrin, ricinine\", jeung vitamin C 275\u00a0mg %. Sedengkeun minyakna ngandung \"ricinoleic acid 80%, palmitic acid, stearic acid, linoleic acid, linolenic acid, dihydroxystearic acid, triricinolein 68,2%, diricinolein 28%, monoricinolein 2,9%, nonricinolein 0,9%\". Akarna ngandung \"Methyltrans-2-decene-4,6,8-triynoate, 1-tridecene-3,5,7,9,11-pentyne, Beta-sitosterol\".\nMangpaat.\nJarak bisa jadi ubar kanker rahim, kanker kulit, TBC, bisul, kor\u00e9ng, scabies, infeksi jamur, jerawat, ubar ateul, batuk, h\u00e9rnia, tetanus, bronkhitis, h\u00e9s\u00e9 miceun (sembelit), ketomb\u00e9, reumatik, ngagomplokkeun buuk, bareuh gugusi, sarta nyeri huntu."}
{"id": "34255", "revid": "3874", "url": "https://su.wikipedia.org/wiki?curid=34255", "title": "Rendang", "text": "Rendang nya\u00e9ta daging anu digul\u00e9 mak\u00e9 santen nepi ka angeunna garing, anu ancik sakur keureutan daging sarta samarana. Sanggeus aya nu nalungtik rendang mangrupa kadaharan pinunjul di tataran kab\u00e9h nagara. Ti opat puluh kadaharan nu aya, rendang jadi nomer hiji di antara nu sej\u00e9nna. Daging sapi ieu dikulub sacara lalaunan nu ditambahan santen jeung deui campuran s\u00e9r\u00e9h, laja, bawang bodas, kon\u00e9ng, jah\u00e9 sarta cab\u00e9, saterusna dikulub sababaraha jam pikeun nyieun kadaharan ieu ngeunah, kaambeu bau daging sapina.\nKadaharan Has Minang.\nMinangka hiji kadaharan has, rendang junun kaluar ti rohang budayana sarta ngahontal kasohoranana tanpa dikatrol ku pihak anu ngawasa di unggal-unggal jaman. Komo, kecap \u2018rendang\u2019 geus kasebut dina loba kesusteraan Malayu klasik, salah sahijina dina Hikayat Amir Hamzah. Ieu ngabuktikeun y\u00e9n rendang geus jadi kulin\u00e9r nu dipikaresep kaom Malayu taun 1550-an.\nKiwari, rendang teu ngan jadi pilihan pikeun kadaharan di r\u00e9storan Padang anu anu sumebar di pelosok nagari. Man\u00e9hna mindeng jadi bekel favorit waktu indit-inditan la\u00e9r alatan sipatna anu tahan lila. Bayangkeun wa\u00e9, rendang anu dimasak kalayan pas baris sanggup tahan nepi ka dua bulan kalayan aroma sarta citarasa anu kajaga.\nDina kamekaranana, rendang dipikawanoh dina rupa-rupa jenis. Aya rendang dar\u00e9k, rendang bukik, sarta rendang payakumbuh. B\u00e9da di antara jenis-jenis kasebut saukur perenahna dina wewengkon mana rendang \u00e9ta dijieun. Unggal-unggal wewengkon mibanda saeutik variasi cara pangolahan sarta og\u00e9 panampilan. Tapi, ti sisi rasa, b\u00e9dana bisa kasebut. Sebut wa\u00e9 rendang dar\u00e9k anu ngawujud dina kelir anu leuwih hideung. Cenah, rendang dar\u00e9k ieu anu leuwih dipikawanoh minangka rendang asli Minang.\nDar\u00e9k (atawa \u2018darat\u2019 dina basa Minang) mangrupa sebutan wewengkon di Minangkabau. Wewengkonna ngawengku sawatara kabupat\u00e9n atawa dayeuh anu aya di barisan suku pasir, kawas Agam, Taneuh Datar, Limapuluh Dayeuh, sarta wewengkon sakurilingna. Di Minangkabau, dar\u00e9k og\u00e9 biasa disebut Luhak Nan Tigo (luhak anu tilu)."}
{"id": "34257", "revid": "25926", "url": "https://su.wikipedia.org/wiki?curid=34257", "title": "Tukang (prof\u00e9si)", "text": "Tukang nya\u00e9ta jelema anu miboga kaparigelan dina hiji pakasaban leungeun, digawena ku pakakas atawa bahan anu tangtu contona batu, beusi, kai. Tukang og\u00e9 bisa disebut jelema anu pakasabanana barang jieun (ngajual, ngabenerkeun, jsb) hiji hal anu tangtu: contona ngajual daging (sayur, susu), arloji, pedati (gerobak, b\u00e9ca]]), sarta tukang og\u00e9 nya\u00e9ta jelema anu pakasabanana ngalakonan hiji hal sacara tetep contona tukang cukur, las, kaput, masak, nyitak jsb."}
{"id": "34258", "revid": "6004", "url": "https://su.wikipedia.org/wiki?curid=34258", "title": "Tukang", "text": ""}
{"id": "34260", "revid": "25926", "url": "https://su.wikipedia.org/wiki?curid=34260", "title": "Curug Cibeureum", "text": "Curug Cibeureum nya\u00e9ta salah sahiji curug nu aya di jero kawasan Taman Nasional Ged\u00e9 Pangrango (TNGP) Cibodas perenahna di D\u00e9sa Sindang Laya, Kacamatan Pac\u00e9t Kabupat\u00e9n Cianjur, Propinsi Jawa Barat.\n Pikeun ngahotal ka ieu curug perlu waktu 20 menit kalawan leumpang nyals\u00e9. Dumasar kana peta jarak Curug Cibeureum ti panto Cibodas kira-kira 2,8\u00a0km.\nDi curug Cibeureum aya tilu curug di antarana curug utama nya\u00e9ta Curug Cibeureum, jeung dua curug nu lianna anu leuwih leutik, Curug Cid\u00e9ngd\u00e9ng jeung Curug Cikundul. Curug Cibeureum nya\u00e9ta curug anu pangged\u00e9na jeung pangpend\u00e9kna di ieu wewengkon t\u00e9h, perenahna anu leuwih muka jeung \"shelter\" nu antukna leuwih loba diriung. Ngaran \"Cibeureum\" sorangan asalna tina basa Sunda anu hartina cai walungan beureum, ieu ngaran t\u00e9h dipak\u00e9 alatan katingal warna semu beureum dina dingding batu anu kawangun tina lumut beureum anu tumuwuh kalawan \"endemik\" di ieu patempatan.\nDi beulah katuhu Curug Cibeureum nya\u00e9ta Curug Cid\u00e9ngd\u00e9ng, ukuranana leuwih jangkung jeung leutik. Ana pon anu paling katuhu nya\u00e9ta Curug Cikundul, perenahna luhur pisan jeung rada nyumput dina legok antara dua tebing.\nKatilu ieu curug t\u00e9h jangkungna antara 40-50 m\u00e9ter jeung aya dina 1675 m ti luhur buengeut laut (dpl.) Curah hujan di ieu wewengkon kira-kira 3.000-4.200\u00a0mm per taun. Bulan-bulan baseuh dina mangsa Oktober nepika Mei, nalika usum barat laut jeung rata-rata hujanna leuwih ti 200\u00a0mm per bulan. Bulan D\u00e9s\u00e9mber sepika Maret curah hujanna bisa nepika leuwih ti 400\u00a0mm per bulanna."}
{"id": "34261", "revid": "25926", "url": "https://su.wikipedia.org/wiki?curid=34261", "title": "Jeruk", "text": "Jeruk nya\u00e9ta salah sahiji ngaran bungbuahan anu eusina ngan sababaraha pasi.\nJeruk numutkeun sajarahna tumuwuh mimiti di Asia nya\u00e9ta Cina\ndipercaya minangka tempat mimiti jeruk tumuwuh.\nSaprak ratusan warsih, jeruk geus tumuwuh di Indon\u00e9sia boh sacara alami boh dibudidayakeun. \nPepelakan jeruk anu aya di Indon\u00e9sia nya\u00e9ta titilar urang Walanda anu ngadatangkeun\njeruk amis sarta keprok ti Am\u00e9rika sarta Italia. \nMangpaat Jeruk.\nMangpaat pepelakan jeruk minangka kadaharan buah seger atawa kadaharan olahan anu miboga vitamin anu had\u00e9 pikeun kasehatan, salah sahijina ngubaran barusuh.\nDi sawatara nagara geus diproduksi minyak tina kulit sarta siki jeruk, gula t\u00e9t\u00e9s, alkohol sarta pektin tina buah jeruk anu di piceun. Minyak kulit jeruk dipak\u00e9 pikeun nyieun minyak seungit, sabun seungit, inuman sarta pikeun campuran ku\u00e9h.\nSawatara jenis jeruk kawas Jeruk mipis dimangpaatkeun minangka ubar tradisional nurunkeun panas, sarta ngubaran radang dina mata. "}
{"id": "34262", "revid": "15233", "url": "https://su.wikipedia.org/wiki?curid=34262", "title": "Jeruk Bali", "text": "Jeruk Bali; \"Citrus maxi numa\" nya\u00e9ta jeruk anu asalna tina kulawarga \"Rutaceae\". Ukuranna paling ged\u00e9 ti batan jeruk s\u00e9j\u00e9nna. Jeruk bali disebut og\u00e9 jeruk pam\u00e9lo anu asalna ti Magetan, Jawa Tengah, mimitina ngaran \u00e9ta meureun dipatalikeun jeung tilu varietas jeruk pam\u00e9lo, nya\u00e9ta pam\u00e9lo nambangan, pam\u00e9lo srinyonya, sarta jeruk bali beureum. Anu pamungkas, ayeuna dipikawanoh kalayan ngaran pame\u00e9o Magetan. Katilu varietas mibanda s\u00e9ntra pelak di Magetan. "}
{"id": "34263", "revid": "24422", "url": "https://su.wikipedia.org/wiki?curid=34263", "title": "Portugal", "text": "R\u00e9publik Portugal mangrupa hiji nagara di \u00c9ropa bagian barat daya. Nagara ieu tepung wates jeung Spanyol di beulah kal\u00e9r jeung w\u00e9tan. Di beulah kulon tepung wates jeung Samudra Atlantik. Salian ti \u00e9ta, Portugal og\u00e9 miboga wewengkon di Madeira, Asores, jeung Kapuloan Selvagens. Portugal ngaklaim hiji wewengkon leutik nu ngaranna Oliven\u00e7a nu dikawasaan Spanyol ti Kongr\u00e9s Wina. Ngaran lami atawa latin ti nagara ieu nya\u00e9ta Lusitania.\nKecap Portugis mindeng dipak\u00e9 pikeun nyebutkeun padumuk atawa urang nu asalna ti Portugal. Kecap ieu og\u00e9 sesebutan pikeun basa nu dipak\u00e9 ku bangsa ieu. Nagara-nagara nu mak\u00e9 basa Portugis sok disebut minangka nagara-nagara \"Lusophone\".\nPortugal t\u00e9h nagara maju jeung kaasup nagara anggota Uni \u00c9ropa, ngagabung dina taun 1986.\nPolitik.\nPortugal mangrupa nagara r\u00e9publik kalawan Lisbon minangka ibu kota nagara. Opat kompon\u00e9n utama dina pamar\u00e9ntahan Portugal nya\u00e9ta: Pr\u00e9sid\u00e9n minangka pupuhu nagara, Parlem\u00e9n, Perdana Menteri minangka pupuhu pamar\u00e9ntahan jeung mahkamah luhur. Konstitusi ngabagi kakawasaan \u00e9ta jadi \u00e9ksekutif, l\u00e9gislatif, jeung yudikatif. Pr\u00e9sid\u00e9n dipilih saban lima taun, samentara Perdana Menteri dipilih langsung ku pr\u00e9sid\u00e9n jeung umumna mangrupa pamingpin ti part\u00e9y nu meunang pamilu. Institusi l\u00e9gislatif diwangun ti 230 urang d\u00e9puti nu bakal ngajabat 4 taun. Ari mahkamah diwangun ti yudisial, administratif, jeung fiskal.\nBabagian administratif.\nPortugal miboga 18 distrik jeung 308 munisipalitas."}
{"id": "34264", "revid": "25926", "url": "https://su.wikipedia.org/wiki?curid=34264", "title": "Koes Plus", "text": "Koes Plus nya\u00e9ta kelompok musik pang l\u00e9gendaris di Indon\u00e9sia. Puluhan tembang, komo ratusan, lahir ti kelompok musik ieu, ti anu v\u00e9rsi pop, pop Jawa, wirahma malayu, dangdut, pop barudak, tembang bahasa Inggris, wirahma keroncong, folk song, sarta hard beat. Anyar-anyar ieu ngaranna diabadikeun minangka kumpulan musik jeung tembang panglobana di Musieum Record Indon\u00e9sia (MURI). Kelompok musik Koes Brothers atawa Koes Duduluran mangrupa cikal bakal jumplukan Musik Koes Plus anu jadi band kasohor taun 70-an di Indon\u00e9sia. Dipercaya mangrupa Pelopor Musik Pop Indon\u00e9sia mod\u00e9rn sarta tetep aya nepi ka ayeuna sanajan pamingpinna Tonny Koeswoyo anu lahir tanggal 19 Januari 1936geus maot dina 27 Maret 1987.\nSajarah.\nKelompok musik ieu dijieun dina taun 1969, minangka katerusan ti kumpulan Koes Duduluran. Koes Duduluran jadi pelopor musik pop and rock 'n roll, komo kungsi dipenjara alatan musikna anu dianggap ngawakilan aliran pulitik kapitalis. Di waktu \u00e9ta keur garang-garangnya gerakan anti kapitalis di Indon\u00e9sia.\nTi jumplukan Koes Duduluran ieu lahir tembang-tembang anu pohara popul\u00e9r kawas \"Bis Sekolah\", \"Di dalam Penjara\", \"Telaga Sunyi\", \"Lagu Saya Sendiri\" sarta loba k\u00e9n\u00e9h deui. Hiji anggota Koes Duduluran, Nomo Koeswoyo kaluar sarta digantikeun Murry minangka drummer. Sanajan panggantian ieu awalna ngabalukarkeun masalah dina diri salah sahiji anggotana nya\u00e9ta Yok anu kabeuratan jeung jelema luar. Ngaran Duduluran saterusna diganti jeung Plus, hartina plus jelema luar: Murry.Sabenerna, tembang-tembang Koes Duduluran leuwih alus ti sagi harmonisasi ( kawas lagu Telaga Sunyi, Dewi Kangen atawa Bis Sekolah) dibandingkeun lagu-lagu Koes Plus. Waktu \u00e9ta Nomo iwal bermusik og\u00e9 mibanda pakasaban sampingan. Samentara Tonny ngalakonan totalitas dina musik anu nyieun Nomo kudu milih. Pamustunganana Koes Duduluran kudu robah. Jumplukan Koes Plus dikolakeun ku almarhum Tonny Koeswoyo (anggota pangkolotna ti kulawarga Koeswoyo). Koes Plus sarta Koes Duduluran kudu dicatet minangka pelopor musik pop di Indon\u00e9sia. H\u00e9s\u00e9 dibayangkeun sajarah musik pop urang tanpa kehadiran Koes Duduluran sarta Koes Plus. Talari mawakeun tembang ciptaan sorangan nya\u00e9ta talari anu diciptakeun Koes Duduluran. Saterusna talari ieu dituluykeun Koes Plus jeung albeum serial volume 1, 2 sarta saterusna. Kitu dijieun, Koes Plus henteu langsung meunang simpati ti pecinta musik Indon\u00e9sia. Piringan hideung albeum kahijina sempet ditampik sawatara toko kaset. Maran\u00e9hanana komo nyeungseurikeun lagu \"Kelelawar\" anu sabenerna alus og\u00e9.\nAlbeum Koes Plus.\n1969\n1970\n1971\n1972\n 1973\n1974\n1975\n1976\n1977\n1978\n1979\n1980\n1981\n1982\n1983\n1984\n1985\n1987"}
{"id": "34265", "revid": "25926", "url": "https://su.wikipedia.org/wiki?curid=34265", "title": "Songk\u00e9t", "text": "Songk\u00e9t nya\u00e9ta tinun anu disulam ku benang benang emas (p\u00e9rak), biasana dipak\u00e9na ku kaom wanoja. Tinun songk\u00e9t mangrupa salah sahiji warisan budaya Karajaan Sriwijaya, anu nepi ka kiwari terus mekar sarta jadi kabanggaan masarakat Sumatera Kidul (Sumsel). Pikeun masarakat Sumsel, harti salembar lawon songk\u00e9t baris ngawarnaan tahapan kahirupan maran\u00e9hanana saprak lahir nepi ka ajalna. Ti selembar lawon ieu og\u00e9 jelema nyadar ayana budaya luhur mangsa ka tukang, anu nyieun leungeun-leungeun mangsa kiwari bisa parigel dina salambar demi salmbar benangna jadi lembaran lawon anu pinuh cita rasa luhur. Sajarah nyatet saprak diwanohkeun ku padagang Cina sarta India dina Abad VIII, ngan pengrajin Sriwijaya anu bisa nyampurnakeun t\u00e9knik tinun songket ku kituna ciri motif sarta kualitas songk\u00e9t warisan budaya Sriwijaya ieu aj\u00e9n senina t\u00e9h luhur. Nepi ka kiwari kacatet aya ratusan pola has songk\u00e9t asalna ti Pelembang di antarana motif Bungo Ujung, Nago Besaung, Bungo Melati, Terima P\u00e9rak, Pacar Cina, Tetes Mider, Tiga Negri, Jando Beraes, Bungu Pacik, sarta loba deui.\nT\u00e9knik Tinun.\nDina nyieun tinun songk\u00e9t dipigaw\u00e9 dina dua tahap. Tahap kahiji nya\u00e9ta ninun lawon dasar kalayan kontruksi tinunan rata atawa polos. Carana benang-benang anu baris dijadikeun lawon dasar (ditinun) disambungkeun ka paso. Posisi benang anu budeur ieu ku masarakat Pandai Sikek disebut \"benang tagak\". Sanggeus \u00e9ta, benang-benang kasebut direnggangkeun jeung pakakas anu disebut palapah. Dina waktu ngasupkeun benang-benang anu arahna malang, benang tagak dipantengkeun jeung pakakas anu disebut palapah. Ngasupkeun benang-benang arahna malang ieu r\u00e9latif gampang alatan masih dibantuan kalayan pancukia kalayan itungan nu tangtu nurutkeun motif anu baris dijieun. Sanggeus \u00e9ta, pengrajin ngagerakkeun karok ku cara nincak salah sahiji tijak-panta pikeun misahkeun benang sakitu rupa, ku kituna saprak ngasupkeunna kalayan gampang, boh ti arah k\u00e9nca ka katuhu (ngaliwatan sakumna widang karok) boh ti katuhu ka k\u00e9nca (sacara gunta-ganti). Benang anu posisina malang \u00e9ta sabot dirapetkeun kalayan karok anu bersuri baris nyieun lawon dasar. Tahap kadua nya\u00e9ta nyieun wanda hias kalayan benang emas. Carana rada h\u00e9s\u00e9 alatan pikeun ngasupkeunana ka lawon dasar kudu ngaliwatan itungan anu tarapti. Dina hal ieu bagian-bbagian anu ngagunakeun benang lusi ditangtukeun jeung pakakas anu disebut pancukie anu dijieun ti awi. Cenah pakasaban ieu m\u00e9akkeun waktu anu cukup lila alatan benang lusi/lungsin \u00e9ta kudu diitung hiji-hiji ti sisi katuhu lawon nepi ka sisi k\u00e9nca lawon nurutkeun itungan nu tangtu luyu jeung conto motif anu baris dijieun. Sanggeus jalur benang emas \u00e9ta dijieun kalayan pancukie, mangka rohang pikeun nyimpen turak \u00e9ta diged\u00e9an jeung pakakas anu disebut palapah. Saterusna, benang mas kasebut dirapetkeun hiji-hiji , ku kituna nyieun wanda hias anu dipikahayang. Minangka catetan, lawon songk\u00e9t teu kaci dilipet kudu digulung kalayan kai buleud anu diameterna 5\u00a0cm. Hal ieu perlu dipigaw\u00e9 pikeun ngajaga sangkan wangun motifna tetep alus sarta benang mas-na henteu pegat, ku kituna songk\u00e9tnya tetep dina kaayaan alus sarta rapih."}
{"id": "34266", "revid": "25926", "url": "https://su.wikipedia.org/wiki?curid=34266", "title": "Makam Godog", "text": "Makam Godog nya\u00e9ta makam nu aya di da\u00e9rah Gunung Karacak perenahna di D\u00e9sa Lebak Agung, Kacamatan Karangpawitan Garut. \nIeu makam dipercaya minangka makam Prabu K\u00e9an Santang, putra Prabu Siliwangi ti Karajaan Pajajaran. Hal ieu og\u00e9 kacutat dina sawatara naskah kayaning Babad Godog, Babad Pasundan, jeung Wawacan Prabu K\u00e9an Santang Aji. Dina naskah-naskah \u00e9ta dicaritakeun y\u00e9n K\u00e9an Santang t\u00e9h putra Prabu Siliwangi jeung Nyi Subang Larang ti Karajaan Pajajaran. Sanggeus ngagem Islam di Mekah, ngaranna robah jadi Sunan Rohmat atawa Sy\u00e9h Rohmat. ku lantaran dimakamkeuna di Godog, disebut og\u00e9 Sunan Godog. \nSunan Godog atawa K\u00e9an Santang nya\u00e9ta nu nyebarkeun agama Islam dina ahir abad ka-15 nepi ka awal abad ka-16 di da\u00e9rah Timbanganten (kiwari da\u00e9rah Samarang, Tarogong, Kadungora, L\u00e9l\u00e9s). Numutkeun folklor lianna nu mekar di da\u00e9rah Garut, nalika K\u00e9an Santang balik ti Mekkah, anjeunna mawa taneuh nu disebarkeun di da\u00e9rah-da\u00e9rah di Indon\u00e9sia. Dina tiap taneuh \u00e9ta murag mangrupa tempat lahirna wali songo. Nalika r\u00e9k asup ka Gunung Suci, taneuh nu dibawana godeg. Lantaran \u00e9ta ngaran Godog lahir, nepi ka K\u00e9an Santang kasohor jadi Sunan Godog. \nLoba mitos nu nyaritakeun hal ieu. di antarana aya nu nyebutkeun y\u00e9n K\u00e9an Santang kungsi pas\u00e9a jeung bapana Prabu Siliwangi alatan Prabu Siliwangi nolak pikeun disunatan tur embung ngagem agama Islam sakumaha nu dipikahayang ku K\u00e9an Santang. Tapi K\u00e9an Santang teu peunggas harepan, nepi ka tuluy ngungudag bapana sangkan sadia jadi muslim. Tepi ka ahirna mah Prabu Siliwangi t\u00e9h ngahiang. \nMakam Godog jumlahna aya 9 makam nu ngawengku 1 makam Sunan Godog sarta 8 makam para ponggawana. Ieu makam ngajajar ti mimiti ponggawa nu kahiji nepi ka nu kadalapan, tuluy makam Sunan Godog aya di luhureun gunung. Ukuran makam ampir sarua kurang leuwih 2m x 1m. Makam Sunan Godog aya di jero wangunan pasagi panjang. \nUnggal bulan Mulud sok diayakeun upacara ngalungsar atawa turun jimat. Upacara ieu dilaksanakeun unggal tanggal 14 Mulud minangka \u00e9br\u00e9han rasa panghormat ti masarakat ka Sunan Godog alatan jasana dina nyebarkeun agama Islam. \u00c9br\u00e9han panghormat ieu dilaksanakeun ku cara ngamumul\u00e9 barang pusaka saperti rupa-rupa keris, kitab, Al-Quran, Cis, Skin, jeung sajabana. Barang-barang ieu diturunkeun tina jero peti tuluy diteundeun di luhureun makam, tuluy dikumbah hiji-hiji mak\u00e9 cikembang jeung digosok mak\u00e9 minyak seungit sangkan teu babari karahaan, nu dilaksanakeun ku kunc\u00e9nna. \nKiwari, makam Godog loba didatangan ku nu jarah. Ku sabag\u00e9an masarakat, makam ieu dianggap karamat lantaran K\u00e9an Santang kalungguhanana sajajar jeung para wali nu ged\u00e9 jasana dina nyebarkeun agama Islam di pulo Jawa. Nu daratang ka ieu makam, henteu ti da\u00e9rah Jawa wungkul, tapi loba og\u00e9 ti luar Jawa."}
{"id": "34267", "revid": "25056", "url": "https://su.wikipedia.org/wiki?curid=34267", "title": "Dian Sastrowardoyo", "text": "Diandra Paramitha Sastro Wardoyo, atawa leuwih dipikawanoh Dian Sastro lahir di Jakarta, 16 Maret 1982. Alumnus Fakultas Filsafat Universitas Indon\u00e9sia angkatan 2001 ieu lulus skripsi taun 2007. Nyokot judul 'B\u00e9auty Industrial Complex', Dian lulus dina peunteunna 8,57 (A), sarta IPK pamungkas 3,2.\nKarir.\nDian nya\u00e9ta aw\u00e9w\u00e9 anu kasebut tomboi, karesepna wa\u00e9 maen bask\u00e9t, pencak silat, sarta k\u00e9mping. Nepi ka babaturan lalaki Dian di sakola nangtangna pikeun nuturkeun pasanggiri \"Gadis Sampul\". Hasilna bener-bener teu kasangka. Dian teu ngan junun ngabuktikeun mah\u00e9r dangdan. Man\u00e9hna og\u00e9 nyabet gelar pinunjul Gadis Sampul 1996 \u00e9ta. Saprak harita, paras geulisna mindeng mecenghul di majalah. Man\u00e9hna og\u00e9 getol jadi mod\u00e9l klip vid\u00e9o. Tilu vid\u00e9o klip Sheila on 7, kawas \"Dan\", \"Anugerah yang Terindah\", sarta \"JAP\", mintonkeun mahasiswa Jurusan Filsafat Universitas Indon\u00e9sia \u00e9ta jadi mod\u00e9lna. Ngaran Dian Sastrowardoyo dipikawanoh minangka aktris parigel ieu ngamimitian popularitasna liwat peranna dina film Ada \"Apa dengan Cinta\" (2002). Peranna minangka cinta dina film arahan Rudi Sudjarwo kasebut og\u00e9 nganteurkeun dirina minangka pinunjul Festival Film Indon\u00e9sia (FFI) pikeun kat\u00e9gori aktris pangalusna. Sajaba minangka b\u00e9ntang Lux, Dian og\u00e9 jadi host \"Kuis Super Milyader 3 Milyar\" dina 2007. Salah sahiji nu mawa obor dina ajang Olimpiade 2008 ieu mecakan pakasaban anyar. Cacak teu la\u00e9r-la\u00e9r ti dunya film, tapi ayeuna man\u00e9hna kudu midang dobel. Sajaba maen film, man\u00e9hna og\u00e9 jadi produser dina film DRUPADI. Di panungtung taun 2008, Dian balik 'sanding' babarengan Nicholas Saputra. Maran\u00e9hanana dipasangkeun deui di film \"3 DOA 3 CINTA\" karya sutradara Nurman Hakim. Komo dina International f\u00e9stival of Asian Cinema Vesoul film ieu junun ngahontal pangaj\u00e9n Grand Prize of the International Jury. Cacak arang t\u00e9mbong di t\u00e9l\u00e9visi atawa layar kaca, tapi teu hartina Dian kaleungitan pamorna. Kabuktian dina ahir Oktober 2009, man\u00e9hna kapilih jadi brand ambassador Samsung Corby babarengan Nicholas Saputra. Di antara saabrek kagiatanana, Dian t\u00e9t\u00e9la masih paduli jeung kaayaan sosial di sakurilingna. Mimiti tina kaprihatinan nempo barudak Indon\u00e9sia anu kurang meunang perhatianna, man\u00e9hna og\u00e9 ngadegkeun yayasan Dian Sastrowardoyo. Sanggeus nikah, prestasi Dian di widang entertaiment kabuktian henteu kaeureunkeun kalayan dipilihna dirina minangka brand ambassador L'Or\u00e9al Paris pikeun Indon\u00e9sia. Dian kapilih alatan kageulisan has Indon\u00e9sia anu kaluar dina beungeutna.\nKahirupan Pribadi.\nDian kungsi boga hubungan jeung Abi Yapto, anak pangusaha kahot, Yapto S Soerjosoemarno, sarta papisah kira-kira Agustus 2006. Sabot masih hubungan jeung Abi, Dian og\u00e9 deukeut jeung penyiar radio Prambors, Warman Nasution. Dian og\u00e9 kungsi dikabarkeun deukeut jeung Moreno Suprapto, cacak nepi ka ayeuna incu inohong pergerakan nasional Prof Mr Sunario Sastrowardoyo, ieu ngaku masih single. Sanggeus b\u00e9r\u00e9san jeung Abi Yapto, hubungan asmara Dian henteu loba disebut-sebut ku m\u00e9dia. Mimiti Nop\u00e9mber 2009 aya b\u00e9ja lamun man\u00e9hna geus tunangan jeung kabogohna, Indraguna Sutowo. Dina 13 April 2010 Dian ahirna nikah jeung Indraguna Sutowo. Ondangan saloba 4000 siki og\u00e9 geus disiapkeun, jeung rencana akad nikah anu dilangsungkan di Hot\u00e9l Darmawangsa sarta resepsi di JJC. Artis Dian Sastro ngalahirkeun budak kahijina dina po\u00e9 minggu 17 Agustus 2011 jam 15.14 WIB. Pamajikan pangusaha Indraguna Sutowo \u00e9ta og\u00e9 m\u00e9r\u00e9 ngaran anakna Syailendra Sutowo. B\u00e9ntang film ieu ngalahirkeun Syailendra Sutowo nu beuratna 3,03\u00a0kg sarta jangkung 48\u00a0cm di Rumah Sakit Bersalin YPK, M\u00e9nt\u00e9ng, Jakarta. "}
{"id": "34268", "revid": "25926", "url": "https://su.wikipedia.org/wiki?curid=34268", "title": "Jeruk l\u00e9mon", "text": "Jeruk L\u00e9mon nya\u00e9ta sarupaning jeruk nu rasana haseum biasana dipak\u00e9 pikeun bungbu masak.\nMangpaat.\nMangpaat jeruk lemon pikeun kas\u00e9hatan geus dipikawanoh salila mangtaun-taun lilana.\nLemon ngandung loba zat, hususna kalsium, magnesium, vitamin C, bioflavonoid, pektin sarta limonin anu ngaruh dina daya tahan awak sarta anti \"infeksi\".\nKatut sawatara mangpaat alami lemon anu geus kabuktian saprak jaman baheula .\nLamun pilek, awak ngagibrig alatan har\u00e9\u00e9ng, lemon bisa ngurangan gejala-gejala kasebut, carana jieun jus ti hiji jeruk lemon dicampur jeung sacangkir cai panas sarta madu tuluy inum geura-giru sanggeus dijieun, tuluy-tinuluy saban dua jam nepi ka panasna turun.\nLemon kaceluk minangka anti bakteri sarta anti virus anu ngagancangan pros\u00e9s ngubaran barusuh, carana campurkan jus lemon seger kalayan sagelas cai haneut dipak\u00e9 kukumur tilu kali sapo\u00e9, ieu kudu rutin dilakonan sangkan t\u00e9r\u00e9h cageur.\nLemon ngandung \"asam sitrat\" anu \u00e9f\u00e9ktif ngubaran jerawat, Vitamin C dina buah jeruk lemon nyieun kulit bersih sarta sipat \"alkali\"na bisa ma\u00e9han sawatara jenis bakteri cukang lantaran jerawat.\ncarana nya\u00e9ta :kahiji usapkeun jus lemon seger dina jerawat jeung ramo bersih atawa bal kapas, ingkeun sapeuting, tuluy isukna sibeungeut ku cai bersih, sangkan leuwih gancang cageur pak\u00e9 campurkeun og\u00e9 madu pigaw\u00e9 dua kali sapo\u00e9.\nPanalungtikan n\u00e9mbongkeun y\u00e9n lemon bisa nenangkeun sarta ngaleungitkeun rasa cap\u00e9, lieur, sarta geumpeur, ngambeu bau minyak lemon \u00e9f\u00e9ktif ngaronjatkeun konsentrasi , leuwih had\u00e9 mak\u00e9 aroma lemon minangka seuseungitan pikeun di rohangan pikeun ngaronjatkeun efisiensi gaw\u00e9.\nKulit lemon \u00e9f\u00e9ktif ngaleungitkeun sasanggaleun dina leungeun, carana teundeun sapasi jeruk lemon sakandel 5\u00a0mm ka leungeun anu sasanggaleun tuluy gasrok-gasrokkeun kana kulit sapeupeuting mah. "}
{"id": "34269", "revid": "25926", "url": "https://su.wikipedia.org/wiki?curid=34269", "title": "Justin Bieber", "text": "Justin Drew Bieber atawa leuwih dipikanyaho Justin Bieber, nya\u00e9ta penyanyi rumaja asal Kanada, lahir di Strartford, Ontario,Kanada, 1 Maret 1994. Bieber mangrupa budak rumaja anu boga kaparigelan otodidak (drum, gitar, piano sarta taromp\u00e9t) dina umur 15 taun, man\u00e9hna geus jadi f\u00e9nomena di Youtube ngaliwatan pintonanna dina tembang-tembang ti artis-artis kawas Usher, Ne-yo sarta Stevie Wonder\nJustin mangrupa budak ti pasangan Pattie Mallette sarta Jeremy Bieber nu nikah di umur nu ngora k\u00e9n\u00e9h, tapi ahirna papisah pas Justin umur 2 taun. Geus lain rusiah y\u00e9n Justin mibanda kaparigelan pikeun ma\u00e9nkeun pakakas musik, tapi kab\u00e9h jelema kataji ku sora Justin saprak dina pasanggiri nembang di dayeuhna.\nKarir.\nDina umur 12 taun, Justin miluan pasanggiri nembang di dayeuhna, Stratford, sarta meunang jawara kadua. Saprak harita man\u00e9hna nyimpen pintonanna sarta ngunjal di Youtube, pikeun babaturan anu teu sempet nempona t\u00e9mbangna. Dina sawatara vid\u00e9ona, Justin mawakeun lagu-lagu sawatara penyanyi kahot kawas Usher, Justin Timberlake, Ne-yo, Chris Brown, sarta Stevie Wonder kalayan v\u00e9rsina sorangan. Teu lila, Usher sapuk ngorbitkeun Justien ngaliwatan label r\u00e9kaman Island Record dina Oktober 2008. Pikeun leuwih alus karir musikna Bieber sarta indungna pindah ka Atlanta. Albeum kahiji Bieber anu dirilis dina bulan Juli 2009, MY WORLD, meunang pangbag\u00e9a cukup had\u00e9. Hit single kahijina, ONE TIME, anu mintonkeun Usher minangka vocal guest nu nyicingan peringkat 20 dina daptar runtuyan tembang di Kanada sarta Am\u00e9rika. Single-single anu dirilis saterusna meunang pangbag\u00e9a teu \u00e9l\u00e9h sohorna. ONE LESS LONELY GIRL, LOVE ME, sarta FAVORITE GIRL, nyicingan peringkat 40 Hot Bilboard. MY WORLD og\u00e9 meunang Platinum sarta Golden di Am\u00e9rika sarta Kanada. Pikeun ngapromosikeun albeumna, Bieber ngalakonan sauntuyan pintonan penting. Waktu Natal 2009, Bieber aya di Gedong Bodas di hareupeun Pr\u00e9sid\u00e9n Barrack Obama sarta pamajikanana. Bieber og\u00e9 aya di MTV sarta sawatara acara langsung s\u00e9j\u00e9n kawas Saturday Night Live sarta Kids Choice Awards. Sajaba nembang, Bieber og\u00e9 kungsi jadi pr\u00e9senter pikeun Grammy Awards ka-52. Prestasina dina dunya musik nyieun man\u00e9hna jadi penyanyi pop solo pangngorana anu sanggup mingpin musik jaman ayeuna. Popul\u00e9ritas Justin sarta umurna anu masih rumaja nyieun Justien jadi b\u00e9ntang pariwara produk anti jerawat. Produk ieu sorangan nya\u00e9ta produk anu cukup sohor di Am\u00e9rika Sarikat, nya\u00e9ta Proactiv. Sawatara b\u00e9ntang kahot kawas Kate Perry sarta Jessica Simpson nu kungsi jadi b\u00e9ntang pariwara sam\u00e9m\u00e9h Justin. Dina MTV VMA 2010, Justin meunangkeun nominasi The Best New Artist ngalawan Kesha. Sajaba ti \u00e9ta, dirina og\u00e9 baris ngeusian acara akbar ieu kalayan kolaborasi babarengan B.o.B. Justin og\u00e9 dikabarkan baris du\u00e9t jeung Kanye West alatan kolaborasi anu maran\u00e9hanana dina lagu West anu dijudulan Runaway Love. Dina ajang nu kasohor MTV VID\u00c9O MUSIC AWARDS 2010 anu diayakeun dina 12 S\u00e9ptember 2010, Justin ngahontal pangaj\u00e9n minangka Best New Artist kalayan tembang babarenganna jeung Ludacris anu dijudulan Baby."}
{"id": "34270", "revid": "28626", "url": "https://su.wikipedia.org/wiki?curid=34270", "title": "Parebut s\u00e9\u00e9ng", "text": "Parebut s\u00e9\u00e9ng nya\u00e9ta kasenian has Cimand\u00e9, Kacamatan Caringin, anu baheulana sering ditampilkeun dina acara kawinan. Dina \u00e9ta kasenian, para jawara silat Cimand\u00e9 ti pihak lalaki nyobaan ngarebut s\u00e9\u00e9ng nu aya di pihak aw\u00e9w\u00e9.\nSeni parebut s\u00e9\u00e9ng mangrupa pidangan anu sipatna \u00e9st\u00e9tis. Id\u00e9 garapanana dikasangtukangan ku ayana upacara adat parebut s\u00e9\u00e9ng anu sipatna ritual.\nRuntuyan pros\u00e9si Parebut s\u00e9\u00e9ng anu dilaksanakeun di Alun-alun Tanjung Salikur di kawasan Kampung Budaya, Kampung Pasir Eurih, D\u00e9sa Taman Sari Kacamatan Taman Sari, Bogor, dina po\u00e9 Minggu, tanggal 22 Mei 2011:\nDina awal pros\u00e9si Parebut S\u00e9\u00e9ng, aleutan rombongan lalaki datang nyampeurkeun ka tempat aleutan aw\u00e9w\u00e9 anu nungguan di tungtung alun-alun Tanjung Salikur beulah kidul. Sanggeus t\u00e9mpas sindir, aleutan pangant\u00e9n lalaki mawa seserahan mangrupa saniskara hasil pan\u00e9n anu digotong dina dongdang sarta domba pikeun dipasrahkeun ka kolot calon pangant\u00e9n aw\u00e9w\u00e9.\nTeu lila, sanggeus masrahkeun seserahan, srog jawara-jawara burey maju ka tengah alun-alun. Kalawan parigel, jawara-jawara anu barurey k\u00e9n\u00e9h t\u00e9h mimiti ij\u00e9n marebutkeun s\u00e9\u00e9ng, parabot pikeun nyangu anu ditalikeun dina tonggong jawara s\u00e9j\u00e9nna.\nSanggeus r\u00e9ngs\u00e9 ij\u00e9n antarjawara burey, dituluykeun ku sapasang jawara d\u00e9wasa mak\u00e9 pirigan gendang penca ngamimitian ij\u00e9n adu jurus, sat\u00e9kah polah ngarebut jeung mertahankeun s\u00e9\u00e9ng.\nDina ij\u00e9n patutunggulanana, maran\u00e9hna silihteunggeul jeung silihtajong pikeun ngalumpuhkeun lawan supaya bisa ngarebut s\u00e9\u00e9ng ti jawara anu mawana. Waktuna lima menit pikeun ngarebut jeung mertahankeun s\u00e9\u00e9ng.\nDina \u00e9ta ij\u00e9n, anu dipeunteun t\u00e9h opat rupa nya\u00e9ta wiraga (gerakan silat), wirasa (Neleban, ngalenyepan), wirahma (gerakan saluyu jeung pirigan gendang penca), wira cipta (kr\u00e9asi ngarebut s\u00e9\u00e9ng)."}
{"id": "34271", "revid": "25926", "url": "https://su.wikipedia.org/wiki?curid=34271", "title": "Sajarah Balubur Limbangan", "text": "Balubur Limbangan nya\u00e9ta ngaran hiji kacamatan di Kabupat\u00e9n Garut. Ieu tempat miboga sajarah nu kalintang ged\u00e9na, lantaran Balubur Limbangan kungsi dijadikeun ibukota kabupat\u00e9n Garut dina mangsa nu kaitung lilana. Cindekna bisa disebutkeun y\u00e9n Limbangan t\u00e9h mangrupa tuturus ayana Garut ayeuna. \nSakumaha nu kacatet dina sajarah, mimitina mah Limbangan t\u00e9h bag\u00e9an tina karajaan Sunda. Aya og\u00e9 nu nyebutkeun y\u00e9n Limbangan t\u00e9h geus jadi da\u00e9rah otonom nalika Karajaan Sunda kabagi dua, Galuh jeung Sunda. Harita ngaranna masih k\u00e9n\u00e9h Rumenggong nu asalna tina kecap \u2018rumenggang\u2019 hartina jauh lantaran aya di antara Galuh jeung Sunda. Pangawasana kasohor ku sebutan Sunan Rumenggong. Sanggeus karajaan Sunda runtag, da\u00e9rah ieu dikawasa ku Sumedang Larang. \nTanggal 24 Maret 1706, Limbangan nu asalna ngan mangrupa distrik di handapeun Kabupat\u00e9n Sumedang, ku VOC (Verenigde Oost Indiche Compagne-Kongsi Dagang Walanda) statusna dirobah deui jadi kabupat\u00e9n nu mandeg mandiri kalawan Rangga Mertasinga salaku bupatina. Ampir saabad lilana Limbangan jadi kabupat\u00e9n, nepi ka tanggal 2 Maret 1811, Gubernur Jenderal Daendels ngabubarkeun Kabupat\u00e9n Limbangan lantaran sawatara alesan. \nNalika Inggris ngawasa, Gubernur Jendral Raffles nu ngawakilan kakawasaan Inggris malikkeun deui status Limbangan jadi kabupat\u00e9n di Karesid\u00e9nan Priangan dina tanggal 16 Pebruari 1813 kalawan Tumenggung Adiwidjaja salaku bupatina. Tapi ibukota kabupat\u00e9n nu awalna di Balubur Limbangan dipindahkeun ka Distrik Suci tuluy dipindahkeun deui ka kota Garut nu ayeuna nepi ka kiwari."}
{"id": "34272", "revid": "25926", "url": "https://su.wikipedia.org/wiki?curid=34272", "title": "Rosella", "text": "Ros\u00e9lla t\u00e9h ngaran tutuwuhan nu asalna ti India, tapi aya og\u00e9 nu nyebutkeun asalna ti Afrika Kulon. Ngran latinna \"Hibiscus sabdariffa\". Rosella nya\u00e9ta jenis pepelakan h\u00e9rbal anu dipikawanoh minangka pepelakan rukmi dunya alatan mibanda mangpaat pikeun pengobatan anu had\u00e9. Ros\u00e9lla di masarakat Indon\u00e9sia geus lila dipak\u00e9 minangka ubar tradisional. Sarta ayeuna loba pakar atawa ahli kas\u00e9hatan dunya anu ngalakonan panalungtikan ngeunaan mangpaat Ros\u00e9lla pikeun kas\u00e9hatan.\nKandungan Rosella.\nRosella ngandung elemen penting nu alus pikeun kas\u00e9hatan. Kandungan ti unggal 100 g ekstrak Rosella nya\u00e9ta Kalori 147,12Kcal, Lemak 0 g, jumlah lemak jenuh (lemak jenuh) 0 g, Kol\u00e9sterol 0\u00a0mg-Sodium 21,89\u00a0mg, total karbohidrat 36,64 g, Serat 0 g-Gula 34,48 g, Prot\u00e9in 0,14 g-Vitamin A 113,46\u00a0mg, Vitamin C 214,68\u00a0mg, Kalsium 13,06\u00a0mg.\nRupa Rosella.\nTangkalna t\u00e9h jangkungna 2 meteran, warnana coklat semu beureum. Watangna ngarancabang loba pisan. Ari daunna, paranjang rada lencop kacongonakeun. Kembangna tumuwuh handapeun puhu daun, napel dina watang. Bag\u00e9an anu bisa dimangpaatkeun nya\u00e9ta kongkolak kembangna. Warna beureum, wangunna kawas mahkuta raja. Katempona kandel jeung heuras. Sedengkeun daun jeung dahan ngorana bisa dijadikeun lalab.\nMangpaat.\nRosella t\u00e9h sohor pisan di Malaysia. Sanajan kitu, di Indon\u00e9sia g\u00e9 geus dibudidayakeun saperti di Siduarjo Jawa Timur sarta di Kulonprogo Yogyakarta. Ieu tutuwuhan t\u00e9h bisa dimangpaatkeun og\u00e9 pikeun ngubaran panyakit. Hasil panalungtikan para ahli, Rosella t\u00e9h ngandung 214,68\u00a0mg vitamin C tina 100gr kongkolak kembang. Sedengkeun vitamin C t\u00e9h gunana pikeun ngundakkeun daya tahan awak urang tina panyakit. Di antara rupa-rupa produk Rosella, saperti anu ditataan di luhur , sirop sari kembang Rosella kaitung pangsohorna. Ieu sirop lain ukur inuman wungkul, tapi ngandung hasiat pikeun ngubaran darah tinggi. Nurutkeun para ahli, zat anu dikandung ku sari Rosella t\u00e9h saperti asam organik, polisakarida, jeung flavonoid bisa ngabantu ngalancarkeun aliran getih ku cara ngurangan darajat kentelna getih. Ku cara kitu, gaw\u00e9 jantung mompa aliran getih leuwih \u00e9nt\u00e9ng. Hasiat s\u00e9j\u00e9nna, sari kongkolak kembang Rosella t\u00e9h bisa ngubaran kasakit kanker, TBC, katarak atawa osteoporosis. "}
{"id": "34273", "revid": "25926", "url": "https://su.wikipedia.org/wiki?curid=34273", "title": "Baluntas", "text": "Baluntas nya\u00e9ta ngaran tutuwuhan anu biasa dimangpaatkeun pikeun ubar. Tangkalna ajeg, jangkungna 2 m atawa leuwih. R\u00e9gangna loba sarta aya bulu lemesan.\n Tumuwuh liar di taneuh nu garing atawa di pakarangan minangka pager. Tangkai daunna pondok, cicingna sisilangan, wangunna lonjong, sisina reg\u00e9-reg\u00e9 warna h\u00e9jo. Kembangna warna ungu. Buahna siga panggal kelirna coklat. Baluntas dikembangbiakkeun ku cara set\u00e9k (ditancebkeu tangkalna) . Baluntas ngandung alkaloid, flavonoida, tanin, minyak atsiri, asam chlorogenik, natrium, kalium, aluminium, kalsium, magnesium, jeung fosfor. Daun baluntas biasana dimangpaatkeun pikeun ubar panas, bau awak, nyeri awak, keputihan, nyeri cangk\u00e9ng, reumatik, nyeri beuteung, ubar scabies, jeung TBC kelenjar.\nSalian ti \u00e9ta, daun baluntas og\u00e9 miboga potensi minangka ekstrak anu boga fungsi pikeun ngaw\u00e9tkeun kadaharan, alatan kamampuhna pikeun ngahambat tumuwuhna bakt\u00e9ri-bakt\u00e9ri nu ngalantarankeun karacunan kadaharan sarta bakt\u00e9ri nu ngalantarankeun karuksakan kadaharan. Lian ti \u00e9ta og\u00e9 kamampuhna minangka \"radical scavenging activity\" bisa dipak\u00e9 pikeun sanyawa antioksidan og\u00e9 dipak\u00e9 minangka ubar radang (\"inflamasi\") sarta ubar ngising wa\u00e9 alatan pangabisana pikeun menghambat tumuwuhna bakt\u00e9ri \"S. aureus\" sarta \"E. coli\". "}
{"id": "34274", "revid": "25056", "url": "https://su.wikipedia.org/wiki?curid=34274", "title": "Ebiet G Ad\u00e9", "text": "Ebiet G. Ad\u00e9 () nya\u00e9ta saurang penyanyi sarta panyipta lagu anu geus ngal\u00e9genda. Ngaran \u00c9biet G Ad\u00e9 nya\u00e9ta modifikasi ti Abid Ghoffar AD (Aboe Dja'far) sarta AD-na dimamanis ku sorangan jadi Ad\u00e9.\nKarir.\nEbiet G. Ade muka karir musikna dina taun 1975, waktos umurna anyar 20 taunan. Dina waktu \u00e9ta, Ebiet nu som\u00e9ah deukeut jeung tilu seniman sastra budayawan Yogyakarta, \u00c9mha Ainun Najib, \u00c9H Kertanegara sarta \u00c9ko Sirung. Maran\u00e9hanana neuleuman sastra, sarta Ebiet ngahususkeun diri dina nulis puisi. Nalika ngamimitian ngamusikalisasi puisina jeung gitar sarta sorana anu halimpu, jelema nganggap Ebiet mimiti leumpang di dunya pop tapi palebah s\u00e9j\u00e9nna dina dunya sastra og\u00e9. Boga untung man\u00e9hna junun ngajual albeum serial \u2018Camellia\u2019-na kalayan ka luar jutaan copy peralbum antara 1979 - 1983, sawatara albeum r\u00e9ka manana nepi ka nampa pangaj\u00e9n BASF Awards, AMI Awards, sarta Plan\u00e9t Muzik Awards di Singapura pikeun kat\u00e9gori musik Country /Balada, hiji segmen musik anu kaasup \u2018heureut rohang d\u00e9ng\u00e9na\u2019.. Lalaki anu leuwih resep disebut minangka penyair \u00e9ta, mimitina ngan nembang ngan ukur kons\u00e9r di Jawa Tengah sarta DIY, ngamusikalisasikeun puisi-puisi sarta ngan nganggap hal \u00e9ta minangka hobi wungkul. Tapi alatan dorongan sobatna Ebiet da\u00e9k og\u00e9 maju ka dunya musik Nusantara. Ebiet salila lima taun kungsi la\u00e9r tina \u00e9daran sarta anyar deui dina 1995, dirina ngaluarkeun albeum KUPU-KUPU KERTAS (dirojong ku Ian Antono, Billy J. Budiardjo, Purwacaraka, sarta Erwin Gutawa) sarta CINTA SEBENING EMBUN - PUISI-PUISI CINTA. Dina 1996 Ebiet ngaluarkeun albeum AKU INGIN PULANG - 15 Hits Pangpopul\u00e9rna. Dua taun saterusna man\u00e9hna ngaluarkeun albeum GAMELAN anu ngasupkeun lima lagu heubeul anu diaransemen deui jeung musik gamelan.\nDiskografi.\nHenteu sakumna albeum anu dikaluarkeun Ebiet G. Ade ngeusi lagu anyar. Dina taun-taun pamungkas, Ebiet mindeng ngaluarkeun deui tembang-tembang hebeulna, boh kalayan aransemen nu pituin boh kalayan aransemen deui. Sarta dina taun-taun pamungkas Ebiet loba milih kolaborasi kalayan musisi-musisi nu parigel. Jumlah albeum kompilasina anu dikaluarkeun ngaleuwihan albeum studiona. Sajauh ieu aya saeutikna 25 albeum kompilasi anu dipedar ku sagala rupa pausahaan rekaman."}
{"id": "34276", "revid": "29269", "url": "https://su.wikipedia.org/wiki?curid=34276", "title": "Romania", "text": "Romania (og\u00e9 di\u00e9ja Rumania atawa Roumania; ) nya\u00e9ta nagara nu aya di \u00c9ropa Tenggara, di bagian kal\u00e9r Samenanjung Balkan jeung tepung wates sareng Laut Hideung. M\u00e9h sakab\u00e9h d\u00e9lta walungan Donau aya di wewengkon Romania. Nagara ieu tepung wates sareng Hungaria jeung S\u00e9rbia di kulon, Ukraina jeung Moldova di w\u00e9tan-kal\u00e9r, jeung Bulgaria di kidul.\nSajarah nyatetan y\u00e9n bangsa Dacia, Kakaisaran Romawi, Kakaisaran Bulgaria, Karajaan Hungaria, jeung Kasultanan Utsmaniyah pernah ngawasaan wewengkon ieu. Salaku hiji nagara, Romania diwangun dina taun 1859 ti panghijian wewengkon Moldavia jeung Wallachia, nu miboga pangakuan internasional dina taun 1878. Dina taun 1918, Transilvania, Bukovina, jeung Bessarabia ngad\u00e9klarasikeun ngagabung sareng Romania. Dina ahir Perang Dunya II, Uni Sovi\u00e9t ngawasaan sabagian da\u00e9rahna (kira-kira ngawengku sakab\u00e9h da\u00e9rah Moldova ayeuna) jeung Romania minangka anggota Pakta Warsawa. Kalawan labuhna Tirai Beusi dina taun 1989, Romania ngamimitian r\u00e9formasi politik jeung \u00e9konomi. Dina ngalawan masalah \u00e9konomi pasca-r\u00e9volusi, nagara ieu mak\u00e9 pajak handap dina taun 2005 jeung ngagabung ka Uni \u00c9ropa dina 1 Januari 2007. Sanajan tingkat pamasukan Romania kaasup salah sahiji nu panghandapna di Uni \u00c9ropa, r\u00e9formasi geus ningkatkeun kamekaran \u00e9konomina. Romania kiwari kaasup nagara nu miboga pamasukan nengah ka luhur.\nRomania mangrupa nagara kalawan t\u00e9ritori nu pangluasna ka-9 jeung jumlah padumuk nu pangged\u00e9na ka-7 di Uni \u00c9ropa. Ibu kota jeung kota nu pangged\u00e9na nya\u00e9ta kota Bukares (), nu og\u00e9 mangrupa kota nu pangged\u00e9na ka-6 di Uni \u00c9ropa. Sibiu, hiji kota di Transilvania, dina taun 2007 kapilih minangka Ibu kota Kabudayaan \u00c9ropa. Romania gabung ka NATO dina kaping 29 Maret 2004, jeung og\u00e9 mangrupa anggota ti Uni Latin, Francophonie, OSCE, jeung CPLP. Nagara ieu m\u00e9angrupakeun nagara kahijian semi-pr\u00e9sid\u00e9nsial.\nSajarah.\nSajarah awal.\nS\u00e9sa-s\u00e9sa manusa mod\u00e9rn nu pangkolotna di \u00c9ropa geus dipanggih di \"Pe\u015ftera cu Oase\", Romania. Titiinggalan \u00e9ta kira-kira umurna 42.000 taun, jeung meureunan t\u00e9h s\u00e9sa-s\u00e9sa \"Homo sapiens\" awal nu asup ka buana \u00c9ropa, tapi bukti tinulis kahiji ngeunaan manusa nu ngadumuk di wewengkon Romania asalna ti Herodotus, nu dina bukuna Historia volume IV dina taun 440 SM nulis ngeunaan kaayaan s\u00e9k\u00e9-s\u00e9k\u00e9 Getae.\nBangsa Dacia, nu dianggap bagian ti Getae, mangrupa cabang ti bangsa Trakia nu nyicingan wewengkon Dacia (aya di Romania mod\u00e9rn, Moldova, jeung Bulgaria kal\u00e9r). Karajaan Dacia miboga puncak kajayaanna dina jaman Raja Burebista kira-kira taun 82 SM. Sanggeus Dacia narajang propinsi Moesia Romawi dina taun 87, Kaisar Trajanus ngayakeun Perang Dacia nu r\u00e9ngs\u00e9 kalawan meunangna bangsa Romawi taun 106. Akibat kameunangan \u00e9ta, Dacia robah kana propinsi Dacia Romawi.\nLobana bijih beusi, emas, jeung p\u00e9rak nu dipanggih di propinsi \u00e9ta ngakibatkeun bangsa Romawi ngalaksanakeun kolonisasi kana wewengkon Dacia. Pros\u00e9s kolonisasi mawa sarta basa Latin Vulgar nu nyababkeun dimimitianna p\u00e9riode romanisasi, nu salajengna bakal ngahasilkeun basa proto-Romania. Dina abad ka-3 s\u00e9k\u00e9-s\u00e9k\u00e9 pangumbara kawas bangsa Goth loba ngalaksanakeun invasi, jadina maksa bangsa Romawi kira-kira taun 271 mundur ti Dacia, jeung nyieunanna propinsi kahiji nu ditinggalkeun ku Romawi.\nAbad patengahan.\nSanggeus Romawi ninggalkeun Dacia, wewengkon \u00e9ta, sacara tumurut, ditarajang ku s\u00e9k\u00e9 Goth, teras ku s\u00e9k\u00e9 Hun dina abad ka-4, jeung dipipilu ku s\u00e9k\u00e9-s\u00e9k\u00e9 nomaden nu s\u00e9j\u00e9n kawas s\u00e9k\u00e9 Gepid, Avar, Bulgar, Pecheneg, jeung Cuman.\nBangsa Romania salajengna kabagi dina tilu wewengkon kapang\u00e9ranan nu b\u00e9da: Wallachia (), Moldavia (), jeung Transilvania. Transilvania jadi bagian ti Karajaan Hongaria dina abad ka-11, jeung miboga kamerd\u00e9kaanna salaku Kapang\u00e9ranan Transilvania ti abad ka-16 nepi ka taun 1711. Kapang\u00e9ranan Romania lianna ngalawan ancaman Kasultanan Utsmaniyah dina abad ka-14.\nDina taun 1541, sakab\u00e9h samenanjung Balkan jeung m\u00e9h sakab\u00e9h Hongaria jadi bagian ti Kasultanan Utsmaniyah. Sabalikna, Moldavia, Wallachia, jeung Transilvania jadi bagian ti \"suzerainty\" Utsmaniyah, kalawan hak otonomi internal.\nKapang\u00e9ranan Wallachia, Moldavia, jeung Transilvania dipingpin ku pang\u00e9ran Wallachia, Mihai Viteazul, dina taun 1600. Mihai Vit\u00e9azul nyobian r\u00e9k ngahijikeun tilu kapang\u00e9ranan \u00e9ta, tapi kasempetan unifikasi hancur ku sabab rajapati Mihai ku tentara Austria.\nSanggeus pupusna, salaku nagara \"vassal\", Moldavia jeung Wallachia geus miboga otonomi internal pinuh, nu ahirna leungit dina abad ka-18. Dina taun 1699, Transilvania jadi da\u00e9rah kakaisaran Austria sanggeus meunangna Austria ti Turki dina Perang Turki Raya. Austria ngalaksanakeun paluasan kakawasaan lianna ka wewengkon Wallachia jeung Moldavia, jeung Kakaisaran Rusia ngawasaan Bessarabia taun 1812.\nKamerd\u00e9kaan jeung Monarki.\nDina p\u00e9riode kakawasaan Austria-Hongaria di Transilvania, jeung \"suzerainty\" Utsmaniyah di Wallachia jeung Moldavia, status bangsa Romania nya\u00e9ta padumuk kelas dua (atawa malah san\u00e9s padumuk) di wewengkon tempat bangsa aranjeunna jadi bangsa mayoritas. Di sababraha kota di Transilvania, kawas Bra\u015fov, bangsa Romania dilarang tinggal di jeroeun t\u00e9mbok kota.\nSanggeus gagalna R\u00e9volusi 1848, nagara-nagara ged\u00e9 teu ngadukung usaha unifikasi Romania, jadina aranjeunna kapaksa joang sorangan ngalawan Kasultanan Utsmaniyah. \u00c9l\u00e9ktor di Moldavia jeung Wallachia milih Alexandru Ioan Cuza minangka pang\u00e9ran (\"Domnitor\" dina basa Romania) dina taun 1859. Pamilihan Alexandru Ioan Cuza minangka \"domnitor\" hasil ngahijikeun Wallachia jeung Moldavia minangka Romania, tapi Transilvania masih encan k\u00e9n\u00e9h kaasup kana wewengkon Romania. Di Transilvania, bangsa Hungaria aya di kelas luhur, jadina bangsa Romania ngamimitian palawanan ka Hongaria.\nDina kud\u00e9ta taun 1866, Cuza diasingkeun jeung digantikeun ku Pang\u00e9ran Karl ti Hohenzollern-Sigmaringen, nu katelah minangka Pang\u00e9ran Karol ti Romania. Dina Perang Rusia-Turki 1877-78, Romania ngadukung Rusia, jeung dina Traktat Berlin 1878, kamerd\u00e9kaan Romania diakuan. Gagantina, Romania m\u00e9r\u00e9 tilu distrik kidul di Bessarabia ka Rusia jeung meunangan wewengkon Dobrogea. Dina taun 1881, kapang\u00e9ranan robah kana karajaan.\nP\u00e9riode 1878-1914 mangrupa p\u00e9riode kastabilan jeung kamajuan pikeun Romania. Dina Perang Balkan Kadua, Romania ngagabung jeung Yunani, S\u00e9rbia, Mont\u00e9n\u00e9gro, jeung Turki ngalawan Bulgaria, jeung dina Traktat Bukares (1913), Romania miboga kakawasaan dina wewengkon Dobrogea Kidul.\nPerang Dunya.\nDina Agustus 1914, basa Perang Dunya I, Romania ngumumkeun n\u00e9tral. Dua taun saterasna, dina tekenan Sakutu (utamana Perancis nu hayang muka front anyar), dina 14/27 Agustus 1916, Romania gabung ka Sakutu jeung ngad\u00e9klarasikeun perang ka Austria-Hongaria. Lantaran kitu, liwat konv\u00e9nsi milit\u00e9r rahasia, Sakutu jangji m\u00e9r\u00e9 dukungan ka Romania dina usaha ngahijikeun sadaya rahayat Romania.\nKampanye milit\u00e9r Romania ahir kalawan karusuhan pikeun Romania sabab Blok S\u00e9ntral nalukkeun 2/3 t\u00e9ritori Romania dina wanci opat bulan, tapi Moldavia tetep aya dina kawasa Romania sanggeus invasi eureun dina taun 1917. Dina ahir perang, Austria-Hongaria jeung Kakaisaran Rusia ngalaman disintegrasi, jadina Bessarabia, Bukovina, jeung Transilvania ngad\u00e9klarasikeun panghijian jeung Karajaan Romania.\nDina Perang Dunya Kadua, Romania ngad\u00e9klarasikeun n\u00e9tral deui, tapi dina 28 Juni 1940, Romania narima ultimatum ti Uni Sovi\u00e9t. Dina tekenan Moskwa jeung B\u00e9rlin, Romania kapaksa mundur ti Bessarabia jeung Bukovina Kal\u00e9r pikeun nyingkahan perang. Kajadian ieu, ditambih ku sababaraha faktor nu lian, nyieunan pamar\u00e9ntah Romania gabung ka Blok Poros. Akibat kaputusan blok Poros, Dobrogea kidul dib\u00e9r\u00e9 ka Bulgaria, samentara Hongaria miboga Transilvania Kal\u00e9r. Dina perang, Romania mangrupa sumber minyak nu penting pikeun Nazi, jadina Sakutu ngalaksanakeun pamboman. Sanggeus invasi J\u00e9rman ka Uni Sovi\u00e9t, Romania ngarebut deui Bessarabia jeung Bukovina Kal\u00e9r ti Sovi\u00e9t.\nSanggeus Raja Mihai I ti Romania diistr\u00e9nan jeung ngalabuhkeun Ion Antonescu, Romania ngagabung ka Sakutu, tapi lakuannna dina nalukkeun J\u00e9rman Nazi teu diakuan ku Konfer\u00e9nsi Parapihan Paris taun 1947. Wates kulon Romania balik deui kawas sam\u00e9m\u00e9hna, tapi Bukovina Kal\u00e9r jeung Bessarabia tetep dikawasaan ku Soviet.\nKomunisme.\nDina taun 1947, kaum komunis maksa Raja Mihai I lungsur jeung angkat ninggalkeun nagara. Romania diproklamasikeun minangka r\u00e9publik rahayat. Romania tetep aya dina panjajahan milit\u00e9r jeung kontrol \u00e9konomi Uni Sovi\u00e9t nepi ka ahir taun 1950-an. Dina p\u00e9riode ieu, sumber daya Romania diserep ku pausahaan Sovi\u00e9t-Romania (SovRoms).\nPamar\u00e9ntahan komunis ngawangun r\u00e9zim nu utamana dilaksanakeun liwat Securitate (pulisi rasiah anyar). Aranjeunna ngalaksanakeun kampanye pikeun mara\u00e9han \"musuh nagara\", jadina aya rajapati atawa ditangkepna individu-individu ku alesan politik jeung \u00e9konomi. Hukuman ngawengku d\u00e9portasi, pangasingan internal, gaw\u00e9 paksa, atawa dipanjarakeun. Catetan sajarah nyatet rupa-rupa kasus panyiksaan jeung rajapati, boh ka musuh politik atawa rahayat biasa.\nDina taun 1965, Nicolae Ceau\u015fescu mimita ngawasa jeung ngalaksanakeun kawijakan indep\u00e9nden, kawas jadi sahiji-hijina nagara Pakta Warsawa nu teu satuju kana invasi Sovi\u00e9t ka C\u00e9koslowakia taun 1968, neruskeun hubungan ka Isra\u00e9l sanggeus Perang Genep Po\u00e9 tahn 1967, sarta muka hubungan diplomatik jeung \u00e9konomi sareng J\u00e9rman Kulon. Romania og\u00e9 miboga hubungan nu deukeut kalawan nagara-nagara Arab, nyieun Romania ma\u00e9nkeun laku penting dina pros\u00e9s parapihan Isra\u00e9l\u2013Mesir jeung Isra\u00e9l\u2013Pal\u00e9stina.\nKu sabab hutang luar nagri Romania na\u00e9k drastis antara taun 1977 nepi ka 1981 (ti 3 nepi ka 10 miliar dollar AS), pangaruh organisasi monet\u00e9r internasional kawas IMF jeung Bank Dunya ningkat, nu teu cocog jeung kawijakan autarki Nicolae C\u00e9au\u015fescu. Anjeunna ngusahakeun mayar hutang kalawan netepkeun kawijakan nu miskinkeun rahayat jeung nyieun \u00e9konomi Romania leuleus. Salian ti \u00e9ta, anjeunna ngaluasan kakawasaan Securitate. Akibatna, popularitas C\u00e9au\u015fescu ngirang, nu ahir kalawan labuhna C\u00e9au\u015fescu dina R\u00e9volusi Romania 1989.\nRomania kiwari.\nSanggeus Perang Tiis ahir, Romania mekarkeun hubungan nu leuwih deukeut sareng Eropa Kulon. Romania ngagabung ka NATO dina taun 2004, jeung jadi tuan bumi patepungan puncak NATO di Bukares taun 2008. Romania og\u00e9 gabung ka Uni \u00c9ropa dina 1 Januari 2007.\nSabab kah\u00e9s\u00e9an hirup sanggeus d\u00e9pr\u00e9si \u00e9konomi taun 1990-an, muncul diaspora ged\u00e9 Romania. Tujuan \u00e9migrasi utama nya\u00e9ta Spanyol, Italia, Austria, J\u00e9rman, Britania Raya, Kanada, jeung Am\u00e9rika Sarikat.\nPolitik jeung pamar\u00e9ntahan.\nKonstitusi Romania dijieun dumasar kana Konstitusi Perancis jeung ditarima liwat r\u00e9fer\u00e9ndum nasional dina 8 D\u00e9s\u00e9mber 1991. Hiji panyandakan sora nu diayakeun dina Oktober 2003 narima 79 amandem\u00e9n konstitusi, nyieunannna cocog jeung l\u00e9gislasi Uni \u00c9ropa. Romania t\u00e9h mangrupa r\u00e9publik d\u00e9mokratis multipart\u00e9y. Fungsi \u00e9ksekutif dilaksanakeun ku pr\u00e9sid\u00e9n jeung perdana menteri. Pr\u00e9sid\u00e9n Romania dipilih liwat pamilihan umum saban lima taun. Pr\u00e9sid\u00e9n nunjuk perdana menteri, nu mingpin pamar\u00e9ntahan. Pr\u00e9sid\u00e9n hirup di Istana Cotroceni, samentara Perdana Menteri jeung pamar\u00e9ntahan Romania kantorna di Istana Victoria.\nCabang l\u00e9gislatif pamar\u00e9ntahan Romania, nu kawanoh minangka Parlem\u00e9n (\"Parlamentul Rom\u00e2niei\"), diwangun ti dua majelis, \"Senat\" (S\u00e9nat), nu miboga 137 anggota (dina 2005), jeung \"Camera Deputa\u0163ilor\" (majelis handap), nu miboga 332 anggota (dina 2004). Anggota ti dua majelis ieu dipilih saban opat taun.\nInstitusi nu pangluhurna dina sistem hukum Romania nya\u00e9ta Pangadilan Luhur Kasasi jeung Kaadilan (\"\u00cenalta Curte de Casa\u0163ie \u015fi Justi\u0163ie\"), nu mangrupa mahkamah ageung Romania. Sistem hukum di Romania loba kapangaruh ku hukum di Perancis.\nHubungan luar nagri.\nTi D\u00e9s\u00e9mber 1989, Romania terus ngiatan hubungan sareng Kulon, utamana jeung Am\u00e9rika Sarikat jeung Uni \u00c9ropa. Romania ngagabung ka \"North Atlantic Treaty Organisation\" (NATO) dina 29 Maret 2004, Uni \u00c9ropa dina 1 Januari 2007, Dana Monet\u00e9r Internasional jeung Bank Dunya dina taun 1972, jeung ngagabung og\u00e9 ka World Trade Organization.\nPamar\u00e9ntah Romania ayeuna ngusahakan ngiatan hubungan jeung nagara-nagara Eropa W\u00e9tan (utamana Moldova, Ukraina, jeung G\u00e9orgia). Romania og\u00e9 ngad\u00e9klarasikeun dukunganna ka Turki, Kroasia, jeung Moldova pikeun gabung ka Uni \u00c9ropa.\nDina D\u00e9s\u00e9mber 2005, Pr\u00e9sid\u00e9n, Traian B\u0103sescu, jeung Sekretaris Nagara Am\u00e9rika Sarikat, Condoleezza Rice, nandatanganan pasatujuan nu ngijinkeun hadirna milit\u00e9r AS di sababaraha fasilitas Romania, utamana di bagian w\u00e9tan nagara. Dina M\u00e9i 2009, Sekretaris Nagara AS, Hillary Clinton, nyebutkeun y\u00e9n \"Romania mangrupa salah sahiji batur nu paling dipercaya jeung paling dihormat ku Am\u00e9rika Sarikat\".\nHubungan diplomatik antara Romania jeung Moldova jadi istim\u00e9wa sabab duanana miboga basa jeung sajarah nu sarua. Gerakan pikeun unifikasi Romania jeung Moldova muncul dina awal taun 1990-an sanggeus kadua nagara b\u00e9bas ti kakawasaan komunis, tapi leungit sabab pamar\u00e9ntah Moldova nu anyar hayang tetep merdika ti Romania. Romania katarik jeung Moldova jeung sacara resmi nolak Pakta Molotov-Ribbentrop, pajangjian nu nyababkeun direbutna sabagian wewengkon Romania ku Uni Sovi\u00e9t. Tapi dua nagara ieu teu bisa tepung ka pasatujuan dina pajangjian bilateral.\nMilit\u00e9r.\nAngkatan Pakarang Romania diwangun ti angkatan darat, laut, jeung udara, jeung dipingpin ku panglima pangluhurna. Pr\u00e9sid\u00e9n Romania mangrupa panglima nu pangluhurna ti angkatan pakarang dina masa perang. Romania miboga 90.000 tentara.\nRomania miboga anggaran patahanan 2.05% ti PDB, nya\u00e9ta kira-kira 2.9 miliar dollar, tapi tentara Romania bakal ngagunakeun kira-kira 11 miliar dollar dina 2006 2011 pikeun mod\u00e9rnisasi jeung akuisisi palengkepan anyar. Angkatan pakarang Romania geus kalibet dina sababaraha perang, kawas misi NATO di Apganistan.\nBabagian administratif.\nRomania dibagi kana 41 \"jude\u0163e\", sarupa propinsi, ditambih munisipalitas Bukares (Bucure\u015fti). Saban jude\u0163e miboga d\u00e9wan jude\u0163e (\"consiliu jude\u0163ean\"), nu boga tanggung jawab pamar\u00e9ntahan da\u00e9rah. Jude\u0163e dibagi kana kota (tung. \"ora\u015f\", jam. \"ora\u015fe\") jeung komune (tung. \"comun\u0103\", jam. \"comune\"). Aya 319 kota jeung 2686 komune di Romania. Saban kota jeung komune miboga walikota (\"primar\") jeung d\u00e9wan da\u00e9rah (\"consiliu local\").\nIeu daptar jude\u0163e/propinsi Romania (alfab\u00e9tis):\nG\u00e9ografi.\nKalawan t\u00e9ritori saluas , Romania mangrupa nagara nu pangluasna di Eropa Tenggara jeung nu pangged\u00e9na ka-12 di \u00c9ropa. Kalobaannana ti wates Romania jeung Serbia sarta Bulgaria diwangun ti Walungan Donau. Walungan Donau ngalir ka Laut Hideung liwat wewengkon Romania, ngawangun D\u00e9lta Donau, d\u00e9lta nu pangged\u00e9na kadua di \u00c9ropa, nu jadi Situs Warisan Dunya UNESCO. Walungan penting lian nya\u00e9ta Siret, Olt jenung Mure\u015f.\nTopografi Romania dibagi antara pagunungan, papasiran, jeung dataran handap. Pagunungan Carpathia ngadominasi puseur Romania, kalawan 14 puncakna nu nepi ka kaluhuran leuwih ti 2.000 m\u00e9ter. Gunung nu pangluhurna di Romania nya\u00e9ta Puncak Moldoveanu (). Di Romania kidul bagian tengah, pagunungan robah ka papasiran. Div\u00e9rsitas g\u00e9ografi nyababkeun div\u00e9rsitas flora jeung fauna di Romania.\n\u00c9kosistem.\n47% wewengkon Romania diwangun ti \u00e9kosistem natural jeung semi-natural. Ku sabab m\u00e9h saparo leuweung di Romania (13% t\u00e9ritori) geus diatur pikeun kons\u00e9rvasi Da\u00e9rah Aliran Walungan tinimbang produksi, Romania miboga salah sahiji wewengkon leuweung nu pangged\u00e9na di \u00c9ropa.\nAya kira-kira wewengkon nu dilindung di Romania. Cagar Biosfer Donau mangrupa kompl\u00e9k lahan baseuh nu pangged\u00e9na jeung paling saeutik diruksak di \u00c9ropa, ngawengku wewengkon saluas . Pentingna biodiv\u00e9rsitas di D\u00e9lta Donau geus diakuan di dunya, jadina did\u00e9klarasikeun minangka Situs Warisan Dunya UNESCO dina D\u00e9s\u00e9mber 1991. Aya dua cagar biosfer lian di Romania, nya\u00e9ta Taman Nasional Retezat jeung Taman Nasional Rodna.\nFlora jeung fauna.\nDi Romania aya 3.700 sp\u00e9si\u00e9s tutuwuhan. 23 geus disebutkeun minangka monum\u00e9n alam, 74 sp\u00e9si\u00e9s hilang, 39 sp\u00e9si\u00e9s kaancam, 171 sp\u00e9si\u00e9s pikacilakaeun, jeung 1.253 sp\u00e9si\u00e9s dianggap langka. Tilu zona v\u00e9getasi utama di Romania nya\u00e9ta zona alpine, zona leuweung, jeung zona st\u00e9pa. V\u00e9getasi nyebar dumasar kana karakteristik taneuh, iklim, jeung kaluhuran.\nFauna di Romania diwangun ti 33.792 sp\u00e9si\u00e9s, 33.085 sp\u00e9si\u00e9s mangrupa inv\u00e9rt\u00e9brata jeung 707 sp\u00e9si\u00e9s mangrupa v\u00e9rt\u00e9brata. Sp\u00e9si\u00e9s v\u00e9rt\u00e9brata diwangun ti 191 sp\u00e9si\u00e9s lauk, 20 sp\u00e9si\u00e9s ampibi, 30 sp\u00e9si\u00e9s r\u00e9ptil, 364 sp\u00e9si\u00e9s manuk, jeung 102 sp\u00e9si\u00e9s mamalia. Fauna nyebar dumasar kana rupa v\u00e9g\u00e9tasi di mana maran\u00e9hna aya.\nIklim.\nRomania miboga iklim transisional antara iklim sedeng jeung kontin\u00e9ntal. Rarata suhu di Romania nya\u00e9ta 11\u00a0\u00b0C (52\u00a0\u00b0F) di kidul jeung di kal\u00e9r. Suhu pangpanasna nu pernah dicatet nya\u00e9ta di Ion Sion 1951 jeung suhu pangtiisna nu pernah dicatet nya\u00e9ta -38.5 (\u221237\u00a0\u00b0F) di Bod 1942.\nDi Romania aya opat usum, nya\u00e9ta usum semi, panas, gugur, jeung tiis. Usum panas biasana haneut pisan atawa panas, kalawan rarata suhu dibukares kira-kira . Usum semi boga ciri isuk jeung peuting nu tiis, jeung siang nu haneut. Usum gugur boga ciri garing jeung tiis, upami usum tiis miobga rarata suhu nu pangpanasna teu leuwih ti .\nRarata curah hujan di pagunungan kulon Romania nya\u00e9ta per taun. Di wewengkon kidul bagian tengah (sakurilingeun Bukares), tingkat curah hujan nepi ka , ari di D\u00e9lta Donau, curah hujan leutik pisan, kalawan rarata 370\u00a0mm.\nD\u00e9mografi.\nDumasar kana s\u00e9nsus taun 2002, Romania miboga populasi 21.698.181 jeung kira-kira bakal ngirang. 89.5% padumuk Romania mangrupa bangsa Romania. \u00c9tnis minoritas nu pangged\u00e9na nya\u00e9ta Hungar, nu ngawangun 6.6% populasi jeung Rom nu ngawangun 2.46% populasi. Dumasar kana s\u00e9nsus resmi, 535.250 urang Rom tinggal di Romania. Hungar, nu mangrupa minoritas di Transilvania, jadi mayoritas di county Harghita jeung Covasna. Bangsa Ukraina, J\u00e9rman, Lipovan, Turki, Tatar, S\u00e9rbia, Slowakia, Bulgaria, Kroasia, Yunani, Rusia, Yahudi, C\u00e9ko, Polandia, Italia, Arm\u00e9nia, jeung sababaraha grup \u00e9tnis lianna ngawangun 1.4% populasi.\nBasa resmi Romania nya\u00e9ta basa Romania. Basa Romania mangrupa basa asli pikeun 91% padumuk Romania, jeung basa Hongaria sareng Rom minangka basa minoritas nu pangpentingna, dipak\u00e9 ku 6.7% jeung 1.1% padumuk. Di tempat \u00e9tnis minoritas ngawangun 20% populasi, basa minoritas \u00e9ta bisa dipak\u00e9 dina administrasi jeung hukum. Basa Inggris jeung Perancis mangrupa basa asing utama nu diajarkeun di sakola-sakola. Basa Inggris digunakeun ku 5 yuta padumuk Romania, Perancis ku 4\u20135 yuta[\"nu bener?\"] padumuk, jeung J\u00e9rman, Italia, jeung Spanyol dipak\u00e9 ku 1\u20132 yuta padumuk. Sam\u00e9m\u00e9hna, basa Perancis mangrupa basa asing utama di Romania, tapi basa Inggris geus ngagantina. Basa J\u00e9rman diajarkeun di Transilvania lantaran kakawasaan Austria-Hongaria di propinsi ieu sebelumnya.\nRomania mangrupa nagara s\u00e9kul\u00e9r, jadina teu boga agama nasional. Agama nu loba diagem nya\u00e9ta Gar\u00e9ja Orthodox Romania (86.7%). Agama penting lianna nya\u00e9ta Katolik Roma (4.7%), Prot\u00e9stan (3.7%), P\u00e9ntakosta (1.5%), jeung Gar\u00e9ja Katolik-Yunani Romania (0.9%). Islam og\u00e9 diagem jeung museur di Dobrogea. Salian ti Islam, agama Yahudi og\u00e9 diagem ku sabagian padumuk Romania.\nAtikan.\nTi R\u00e9volusi Romania 1989, sistem atikan Romania terus dir\u00e9formasi. Dumasar kana Undang-Undang Atikan nu dipak\u00e9 dina taun 1995, sistem atikan diatur ku Kamentrian Atikan jeung Panalungtikan. TK mangrupa atika opsional pikeun barudak nu yuswana 3 nepi ka 6 taun. Sakola dimimiti dina yuswa 7 taun (kadang-kadang 6), jeung wajib nepi ka kelas 10 (dina yuswa kira-kira 16 atawa 17).\nDumasar kana Academic Ranking of World Universities, dina taun 2006 euweuh universitas di Romania nu asup ka 500 universitas nu pangalusna di dunya. Dilaporkeun y\u00e9n universitas nu pangalusna di Romania, Universitas Bukares ngan miboga peunteun saparo ti universitas nu miboga tingkat ka-500.\n\u00c9konomi.\nKalawan PDB $264 miliar jeung PDB per kapita (PPP) $12.285 dina taun 2008, Romania mangrupa nagara kalawan pamasukan nengah ka luhur jeung geus jadi bagian ti Uni \u00c9ropa ti 1 Januari 2007.\nSanggeus r\u00e9zim komunis labuh dina taun 1989, nagara ieu ngalaman d\u00e9kade panurunan jeung kateustabilan \u00e9konomi, disababkeun ku labuhna basis industri jeung kirangnya r\u00e9formasi struktural, tapi ti taun 2000, \u00e9konomi Romania robah kana \u00e9konomi kalawan kastabilan \u00e9konomi makro, jeung ciri kamekaran \u00e9konomi luhur, tingkat pangangguran handap jeung ngirangna inflasi. Dina taun 2006, Romania nyitak kamekaran \u00e9konomi 7.7%, salah sahiji nu pangged\u00e9na di \u00c9ropa. Kamekaran \u00e9konomi turun ka 6.1% dina taun 2007, tapi nepi ka 8.9% dina salapan bulan awal taun 2008. Kamekaran \u00e9konomi labuh ka 2.9% dina triwulan ka-4 jeung kamekaran \u00e9konomi Romania dina taun 2008 jadi 7.1%. Hal ieu disababkeun ku ayana krisis finansial global.\nRomania miboga tingkat pangangguran 3.9% dina S\u00e9pt\u00e9mber 2007, nu lumayan handap lamjun dibandingkeun jeung nagara \u00c9ropa lianna, kawas Polandia, Perancis, J\u00e9rman, jeung Spanyol. Utang luar nagri Romania og\u00e9 lumayan handap, kalawan jumlah 20.3% ti PDB. Tingkat \u00e9kspor Romania og\u00e9 terus ningkat dina sababaraha taun ieu, kalawan komoditas nu di\u00e9kspor nya\u00e9ta t\u00e9kstil, mesin industri, pakakas \u00e9l\u00e9ktronik, produk m\u00e9talurgi, bahan atah, mobil, pakakas hipu, farmasi, bahan kimia, jeung produk agrikultur (bungbuahan, sayur, jeung kembang). Romania loba ngalaksanakeun dagang sareng nagara-nagara Uni \u00c9ropa, kalawan J\u00e9rman jeung Italia salaku mitra dagang nu pangged\u00e9na, tapi Romania ngalaman d\u00e9fisit dagang nu ged\u00e9, nu ningkat 50% dina taun 2007.\nSanggeus privatisasi jeung r\u00e9formasi dina ahir taun 1990-an jeung awal 2000-an, interv\u00e9nsi pamar\u00e9ntah dina \u00e9konomi Romania leuwih handap dibandingkeun nagara-nagara \u00c9ropa lianna. Dina taun 2005, pamar\u00e9ntah ngagentos sistem pajak progr\u00e9sif Romania jadi sistem pajak tetep 16%, jadina Romania miboga tanggung jawab fiskal nu panghandapna di Uni \u00c9ropa, faktor nu ngabantu tumuwuhna s\u00e9ktor swasta. \u00c9konomi Romania leuwih ngagantung dina jasa (55% ti PDB), sanajan industri (35% ti PDB) jeung agrikultur (15% ti PDB) og\u00e9 boga pangaruh. Salian ti \u00e9tu, 32% padumuk Romania gaw\u00e9 dina s\u00e9ktor agrikultur jeung produksi.\nTi taun 2000, Romania geus narik perhatosan inv\u00e9stor ti luar nagri jeung jadi tujuan inv\u00e9stasi nu pangged\u00e9na di \u00c9ropa Tengah jeung Tenggara. Dina taun 2006, jumlah total arus asup \"foreign direct investment\" di Romania nya\u00e9ta \u20ac8.3 miliar.\nTransportasi.\nKu lantaran lokasina, Romania mangrupa simpangan pikeun patukeran \u00e9konomi internasional di Eropa, tapi lantaran kirangna inv\u00e9stasi, pangurusan jeung parop\u00e9aan infrastruktur transportasi Romania teu minuhan kabutuhan pasar jeung katinggal ti Eropa Kulon. Tapi, kondisi ieu terus ngabener jeung standar jaringan transportasi Trans-Eropa terus diudag. Sababaraha proy\u00e9k geus dimimitian kalawan dana ti Instrument for Structural Policies for Pre-Accession (ISPA) jeung injeuman ti International Financial Institutions (Bank Dunya, IMF, jsb.).\nBank Dunya ngira-ngira y\u00e9n jaringan r\u00e9l kar\u00e9ta api nu aya di Romania dina taun 2004 nepi ka 22.298\u00a0km, nyieunanna jaringan kar\u00e9ta api nu pangged\u00e9na ka-4 di \u00c9ropa.\nBudaya.\nRomania miboga budaya nu unik, nu kacipta ti g\u00e9ografi jeung sajarahna. Id\u00e9ntitas Romania mimiti kawangun ti pangaruh budaya Romawi jeung Dacia. Ti abad patengahan, pangaruh budaya muncul ti bangsa Slavia nu migrasi di deukeut Romania. Budaya mod\u00e9rn Romania mekar dina pangaruh budaya Kulon, utamana Perancis jeung J\u00e9rman.\nSeni jeung sastra.\nSastra Romania mimiti \u00e9volusi sanggeus r\u00e9volusi Wallachia 1848. Murid Romania mimiti neuleuman di Perancis, Italia, jeung J\u00e9rman. Filsafat J\u00e9rman jeung budaya Perancis kaintegrasi kana sastra Romania mod\u00e9rn jeung muncul inohong kawas Mihai Eminescu, George Co\u015fbuc, jeung Ioan Slavici. Sanajan aranjeunna kirang kasohor di luar Romania, aranjeunna diapresiasikeun pisan di Romania sahah nyieun sastra Romania. Di antara aranjeunna, Eminescu dianggap salaku panyair Romania nu pangpentingna, jeung karyana masih dipikaresep, utamana puisi \"Luceaf\u0103rul\". Panulis lian nu m\u00e9r\u00e9 kontribusi dina abad ka-19 nya\u00e9ta Mihail Kog\u0103lniceanu, Vasile Alecsandri, Nicolae B\u0103lcescu, Ion Luca Caragiale, jeung Ion Creang\u0103.\nAwal abad ka-20 dianggap minangka jaman kajayaan budaya Romania. Inohong penting nu geus mangaruhan budaya dunya nya\u00e9ta Constantin Br\u00e2ncu\u015fi, figur utama gerakan mod\u00e9rn, panaratas abstraksi jeung panganyar skulptur dunya. Salah sahiji karyana, \"Bird in Space\" , kajual $27.5 yuta dina taun 2005. Dina p\u00e9riode antar perang dunya, inohong kawas Tudor Arghezi, Lucian Blaga, Eugen Lovinescu, Ion Barbu, Liviu Rebreanu ngusahakeun nyinkronisasikeun sastra Romania jeung sastra \u00c9ropa. George Enescu, panembang Romania nu kasohor, og\u00e9 asalna ti p\u00e9riode ini.\nSanggeus perang dunya r\u00e9ngs\u00e9, komunisme mawa pany\u00e9nsoran ged\u00e9. Kab\u00e9basan nepikeun pamikiran dilarang, tapi inohong kawas Gellu Naum, Nichita St\u0103nescu, jeung Marin Sorescu hasil lolos ti pany\u00e9nsoran, jeung mangrupa pamingpin \"Renaissance\" leutik pikeun sastra Romania. samentara teu loba karya nu hasil lolos ka dunya internasional lantaran pany\u00e9nsoran, karya figur kawas Constantin Noica, Paul Goma, jeung Mircea C\u0103rt\u0103rescu dipublikasikeun di luar nagri sanajan aranjeunna dipanjarakeun lantaran rupa-rupa alesan politik. Sababaraha senima milih ninggalkeun nagara jeung nyumbang karyana dina pangasingan, kawas Eugen Ionescu, Mircea Eliade, jeung Emil Cioran."}
{"id": "34288", "revid": "15233", "url": "https://su.wikipedia.org/wiki?curid=34288", "title": "Komunitas Nagara-nagara Pamak\u00e9 Basa Portugis", "text": "Comunidade dos Pa\u00edses de L\u00edngua Portuguesa (Komunitas Nagara-nagara Pamak\u00e9 Basa Portugis, disingket CPLP) mangrupa hiji organisasi nu boga anggota nagara-nagara nu boga basa Portugis minangka basa resmina.\nCPLP resmina diwangun dina kaping 17 Juli 1996 jeung aya di Lisbon, Portugal.\nAnggota CPLP.\nAyeuna CPLP boga anggota dalapan nagara daulat nya\u00e9ta:\nNagara pan\u00e9njo.\nAyeuna aya tilu nagara nu boga status minangka pan\u00e9njo (\"observer\") saenggeus diayakeun Konfer\u00e9nsi Tingkat Luhur CPLP VII di Lisbon dina 2008, nya\u00e9ta:"}
{"id": "34291", "revid": "3874", "url": "https://su.wikipedia.org/wiki?curid=34291", "title": "CPLP", "text": ""}
{"id": "34292", "revid": "3874", "url": "https://su.wikipedia.org/wiki?curid=34292", "title": "Rumania", "text": ""}
{"id": "34293", "revid": "3874", "url": "https://su.wikipedia.org/wiki?curid=34293", "title": "Roumania", "text": ""}
{"id": "34294", "revid": "6044", "url": "https://su.wikipedia.org/wiki?curid=34294", "title": "Puisi sunda", "text": "Puisi nya\u00e9ta karangan anu basana dirakit pinuh ku wirahma, kauger ku wangun jeung diksi, ungkara kalimahna henteu lancaran atawa cara basa sapopo\u00e9. Puisi Sunda dina wangun heubeul aya : (1) Nungawujud carita, hartina teksna dina wangun puisi tapi eusina ngawujud carita, naratif, saperti pantun jeung wawacan sedengken (2) Teu ngawujudna carita nya\u00e9ta mantra ngawengku rajah, singlar, asihan, jamp\u00e9, jangjawokan, jeung ajian, sisindiran ngawengku paparikan, rarakitan, jeung wawangsalan, kakawihan, sa'ir ngawengku pupujian jeung saw\u00e9r, pamungkas pupuh anu ngawengku dangding jeung guguritan.\nUgeran.\nPuisi t\u00e9h kauger ku wangunna jeung ku diksina; lain dina ungkara kalimah cara dina basa sapopo\u00e9 atawa cara wangun prosa. Lamun ngutamakeun diksi, aya istilah diksi puisi anu ngandung harti y\u00e9n puisi t\u00e9h ngagunakeun basa anu has, ngurung pilihan kecap, frasa, babandingan anu tara kapanggih dina basa paguneman (sapopo\u00e9), ngaged\u00e9keun konotasi, nyipta gabungan-gabungan (frasa) anyar, irit ku kecap, ukur d\u00e9skripsi (dina sajak) nepi ka mindeng ngalantarankeun samar. Ku lantaran carita drama og\u00e9 pagunemanana t\u00e9h aya anu dirakit dina wangun puisi, timbul istilah drama puisi. Lian ti \u00e9ta, timbul istilah \"licencia poetika\" anu ngagambarkeun y\u00e9n dina mak\u00e9na wangun kecap t\u00e9h keur panyajak mah diwenangkeun \"ngarempak\" anu ilahar. Kabeungharan puisi Sunda r\u00e9a rupana, aya anu kagolong puisi heubeul (buhun, tradisional) jeung aya anu kagolong kana puisi anyar. Puisi heubeul aya anu ngawujud carita, naratif (carita pantun, wawacan). Aya anu henteu ngawujud carita: rupa-rupa puisi mantra (jangjawokan, singlar, jamp\u00e9, asihan), sisindiran (rarakitan, paparikan, wawangsalan), kakawihan (barudak), sa\u2019ir (pupujian, saw\u00e9r, jst\u00e9.), pupuh (dangding, guguritan). Nu kaasup puisi anyar sajak (kiwari pangproduktipna).\u00a0\nConto.\nIeu di handap salah sahiji puisi Sunda karyana Chye Retty Isnendes.\nConto lianna: "}
{"id": "34295", "revid": "15233", "url": "https://su.wikipedia.org/wiki?curid=34295", "title": "Prosa", "text": "Prosa nya\u00e9ta karangan dina rakitan basa sapopo\u00e9; lancaran, tanpa ngolah atawa ngatur intonasi anu matok.\nWanda prosa aya nu heubeul jeung aya nu anyar.\nKarya sastra anu heubeul dina wangun prosa nya\u00e9ta Dong\u00e9ng.\nDong\u00e9ng rupa-rupa pisan jenisna . Aya Fabel, Farabel (Pamuk, jalma-jalma teu ilahar, mite, sage, legenda jeung jurig).\nKarya sastra anu kaitung anyar nya\u00e9ta carita pondok, roman jeung nov\u00e9l.\nWanda karangannana tangtu wa\u00e9 lisan.\nCarita pondok og\u00e9 aya anu disebut carpon (\"short story\"), carita pondok pisan (\"short short story\"), jeung carita pondok nu panjang (\"long short story\").\nWanda karanganna nu ieu mah sumebarna ngaliwatan tulisan, aksara, teks.\nNu disebut carita pondok di urang ilaharna panjang karanganna 4-6 kaca 1,5 spasi.\npadahal di Barat mah \u00e9ta kaasupna \"short short story\" ( carita pondok pisan ).\nUpama mak\u00e9 standar Mangl\u00e9 nu disebut carita tilu bagian t\u00e9h ilaharna 10-15 kaca, carita dua bagian t\u00e9h biasana 7-10 kaca.\nCarita dua bagian ieu nu meujeuhna disebut \"short story\"di Barat, sedengkeun Cartibag \u00e9ta leuwih m\u00e9r\u00e9 nah disebut \"long short story\" ( malah di leuwih ti 15 kaca, meureun nepi ka 20 kaca ).\nKitu deui nov\u00e9l tangtu ba\u00e9 panjang pisan.\nNov\u00e9l-nov\u00e9l aripis dina karya sastra Sunda nu umumna 60-100 kaca, \u00e9ta m\u00e9r\u00e9 nah disebut \"Novellet\",nov\u00e9l-nov\u00e9l pondok.\nWangenan nov\u00e9l jeung Roman,ku Wellek jeung Warren dib\u00e9dakeun hartina dumasar kana pamanggih Clara Reeve.\nNov\u00e9l mah r\u00e9alistis, Roman mah puitis jeung epis sipatna leuwih mitos."}
{"id": "34296", "revid": "25926", "url": "https://su.wikipedia.org/wiki?curid=34296", "title": "Basisir Palabuhanratu", "text": "Basisir Palabuhanratu atanapi langkung kasohor Basisir Pelabuhan Ratu nya\u00e9ta mangrupa salah sawiosna tempat pelesir nu aya di kabupat\u00e9n Sukabumi.\nKasohor ku alamna nu \u00e9ndah, hawana nu seger tur amparan basisir nu kacida legana. Alatan ka\u00e9ndahanana nu b\u00e9da jeung tempat lianna, Presiden Soekarno ngawangun hiji tempat istirahat dina taun 1960 di Tenjo Resmi. Salian ti \u00e9ta, Soekarno og\u00e9 ngawangun Samudera Beach Hotel, salah sahiji hot\u00e9l nu agr\u00e9ng nu aya di Indonesia bareng jeung diwangunna Hotel Indonesia jeung Bali Beach Hotel. \nSalian ti alamna nu \u00e9ndah, basisir Palabuhanratu og\u00e9 kawentar ku sawatara mitos jeung ritual-ritual hasna saperti hajat laut jeung upacara ngabungbang. \nMitos nu raket pisan jeung ngaran Palabuhanratu nya\u00e9ta ngeunan Nyi Roro Kidul nu dipercaya jadi pangawasa di Laut Kidul. \nSedengkeun hajat laut nu mangrupa ritual rutin, aya patalina og\u00e9 jeung Nyi Roro Kidul. Hajat laut nya\u00e9ta ngalungkeun hulu munding jeung sasaj\u00e9n lianna ka tengah laut minangka ucapan sukur masarakat ka Nyi Roro Kidul r\u00e9hna geus dipaparin kalancaran nalika ngala lauk di laut. Ieu tradisi dilaksanakeun sataun sakali unggal tanggal 5 April. Biasana ieu hajat dibarengan ku acara baksos, pasanggiri-pasanggiri, pintonan hiburan (wayang, dangdut, \"drumband\", ibing, jeung sajabana). \nSalian ti hajat laut, aya og\u00e9 tradisi s\u00e9j\u00e9n nu disebut ngabungbang. Kecap ngabungbang asalna tina \u201cNga\u201d nu hartina ngahijikeun jeung \u201cbungbang\u201d nu hartina miceun atawa ngab\u00e9r\u00e9sihan. Jadi, sacara umum ieu ritual miboga harti mandi suci pikeun ngaleungitkeun hal-hal nu gor\u00e9ng atawa miceun sial. Ieu ritual og\u00e9 minangka sarana dina ngadu\u2019a kanu Kawasa. Dimimitian ti jam 12 peuting tanggal 14 Mulud nu tempatna di walungan Cisukawayana, Basisir Palabuhanratu.\nNumutkeun masarakat satempat, ieu tradisi diciptakeun ku Raja Hyang Brahma ti Karajaan Medang Gali (Galuh) dina taun 175 M-205 M nu dituluykeun ku Prabu Siliwangi ti Karajaan Pajajaran tur mekar nepi ka kiwari."}
{"id": "34297", "revid": "25926", "url": "https://su.wikipedia.org/wiki?curid=34297", "title": "Kumis ucing", "text": "Kumis ucing atawa Orthosiphon aristatus kaasup tuwuhan ti kulawarga Lamiaceae/Labiatae. Kumis ucing t\u00e9h ngaran tutuwuhan anu kembangna siga kumis ucing. Ieu tutuwuhan t\u00e9h tumuwuh ajeg, watangna pasagi, dina buku-bukuna aya akaran tapi teu siga akar nu di jero taneuh, tangkal kumis ucing t\u00e9h jangkungna biasana nepi ka 2m. Wangun daunna lonjong, tungtungna l\u00e9ncop, ukuranana ti 1 nepi ka 10\u00a0cm. Makuta kembangna warna bungur ngora atawa bodas panjangna 13 \u2013 27mm, di bagian luhur ditutupan ku bulu nu parondok warnana bungur atawa bodas. Benang sari ukuranana leuwih panjang batan tabung kembang sarta ngaleuwihan biwir kembang bagian luhur. \nKumis ucing rasana rada pait, asin, kesed, tur rada tiis. Kumis ucing ngandung zat samak, minyak asiri, \"ortholiphonglikosida\", minyak lemak, \"saponin\", \"sapofonin\", uyah kalium, jeung \"myoinositol\". Daun kumis ucing biasa dimangpaatkeun pikeun ubar rupa-rupa kasakit. Di Indon\u00e9sia daun anu garing dipak\u00e9 minangka ubar pikeun ngalancarkeun kahampangan (\"diuretik\") sedengkeun di India pikeun ubar reumatik. Kumis ucing digunakeun ku masarakat minangka ubar tradisional pikeun batuk, nyeri cangk\u00e9ng, asup angin sarta h\u00e9s\u00e9 ngising (\"sembelit\"). Salian ti \u00e9ta kumis ucing og\u00e9 biasana dimangpaatkeun pikeun ubar radang ginjal, wawatu, diab\u00e9t\u00e9s, albuminuria, sarta kasakit syphilis.\nSajarah.\nKumis ucing mangrupa tuwuhan ubar nu miboga watang baseuh jeung ajeg. Tuwuhan ieu miboga sababaraha ngaran saperti: \"kidney t\u00e9a plants/java tea\" (Inggris), \"giri-giri marah\" (Sumatera), \"remujung\" (Jawa Tengah dan Jawa W\u00e9tan) jeung \"songot koneng\" (Madura). Tuwuhan kumis ucing\nasalna ti wilayah Afrika tropis, tuluy sumebar ka wilayah Asia jeung Australia.\nCiri-ciri.\nKumis ucing miboga watang tegep, akaran dibag\u00e9an buku-bukuna jeung jangkungna nepi ka 2 meter. Watangna segi opat aya buluan parondok atawa gundul. Wangun daun na buleud atawa lonjong atawa buleud endog ti mimiti puhuna. Ukuran daun panjangna 1 \u2013 10\u00a0cm jeung lebarna 7.5 mm \u2013 1.5\u00a0cm. urat daun sapanjang sisina buluan ipis atawa gundul, luhur daunna biasan t\u00e9h totol-totol kusabab miboga loba \"kelenjar\", panjang watang daun 7 \u2013 29\u00a0cm. Ciri khas tuwuhan ieu aya dibag\u00e9an kongkolak kembang, urat jeung puhu daunna pondok sarta buluan. Biwir kembang, makuta nu sipatna terminal atawa puseur nya\u00e9ta mangrupa tandan nu kaluar ti tungtung cabang nu panjangna 7\u201329\u00a0cm, miboga ukuran panjang 13 \u2013 27mm, di bag\u00e9an luhurna katutupan ku bulu pondok nu warnana bungur, nu tuluy jadi bodas, panjang watang 10 \u2013 18mm, panjang biwir 4.5 \u2013 10mm, lambaran kembangna l\u00e9ncop jeung buleud. Benang sari ukuranna leuwih pangjang ti watang kembang jeung ngaleuwihan biwir kembang bag\u00e9an luhur. Buah gelukna miboga warna coklat kolot, nu panjangna 1.75 \u2013 2mm, gagangna pondok buluan jeung cor\u00e9ngcang, panjangna 1\u00a0mm nepi ka 6\u00a0mm.\nSumebarna.\nSumebarna kumis ucing nya\u00e9ta di :\nKagunaan sacara \u00e9mpiris.\nDaun kumis ucing nu baseuh atawa garing digunakeun pikeun ngubaran rupa-rupa panyakit. Di Indonesia daun nu garing dipak\u00e9 keur ubar ngalancarkeun saluran kemih (diuretik), di India mah dipak\u00e9 pikeun ngubaran rematik. Masarakat ngamangpaatkeun kumis ucing jadi ubar tradisional pikeun panyakit batuk, \u00e9ncok, abus angin, jsb. Salian ti \u00e9ta daun kumis ucing og\u00e9 miboga mangpaat pikeun ngubaran radang ginjal, batu ginjal, kencing manis, albuminuria, syphilis, reumatik jeung nurunkeun kadar glukosa dina getih. Salian miboga sipat diuretik, kumis ucing og\u00e9 dipak\u00e9 pikeun antibakteri.\nTumuwuhna.\nKumis ucing ijeu t\u00e9h biasana tumuwuh di da\u00e9rah nu:\nTempat Tuwuhna.\nTempat tuwuh nu alus pikeun ieu tuwuhan, ditempat nu jangkungna 500 - 1.200 m dpl.\nHama jeung panyakit.\nHama.\nSalila ieu acan aya hama nu bener-bener ngarusak tuwuhan ieu salian ti kutu daun jeung hileud daun.\nPanyakit.\nPanyakit nu biasana narajang kumis ucing, biasana diakibatkeun ku jamur upas (\"Upsia salmonicolor\" atawa Corticium salmonicolor). Jamur ieu ngakibatkun watang jeung dahan tuwuhan ieu teuas kawas kai."}
{"id": "34298", "revid": "15233", "url": "https://su.wikipedia.org/wiki?curid=34298", "title": "Insomnia", "text": "Insomnia nya\u00e9ta gangguan anu bisa nyieun h\u00e9s\u00e9 pikeun sare, h\u00e9s\u00e9 pikeun tetep sar\u00e9, atawa duanana. Kalayan insomnia, manusa biasana dina hudang ngarasa teu seger, anu nyokot kab\u00e9h dina pangabisa manusa pikeun boga fungsi di aktu beurang. Insomnia bisa nguras tingkat \u00e9n\u00e9rgi sarta kahayang manusa tapi og\u00e9 kas\u00e9hatanna, gaw\u00e9na sarta kualitas hirup. Sabaraha loba sar\u00e9 anu cukup variatif ti jelema ka jelema. Lolobana jelema d\u00e9wasa merlukeun tujuh nepi ka dalapan jam sapeuting. Loba jelema d\u00e9wasa ngalaman insomnia di sawatara titik, tapi sawatara urang mibanda jangka panjang (kronis) insomnia."}
{"id": "34299", "revid": "24422", "url": "https://su.wikipedia.org/wiki?curid=34299", "title": "San Marino", "text": "R\u00e9publik San Marino mangrupa salah sahiji nagara nu aya di buana \u00c9ropa. Dikurilingan ku Italia pasna di beulah kal\u00e9r tepung wates jeung propinsi Rimini, da\u00e9rah Emilia-Romagna jeung di beulah kidul propinsi Pesaro jeung Urbino, da\u00e9rah Marche.\nSan Marino mangrupa nagara r\u00e9publik konstitusional nu pangkolotna di dunya, diwangun dina 3 S\u00e9pt\u00e9mber 301 ku Santo Marinus ti Rab, hiji tukang batu Kristiani nu mabal basa p\u00e9rsekusi agama ku Kaisar Romawi Diocletian. Konstitusi San Marino dipak\u00e9 dina 1600, mangrupa konstitusi nu pangkolotna di dunya nu masih dipak\u00e9.\nSajarah.\nDumasar kana tradisi, Santo Marinus ninggalkeun pulo Rab di Kroasia bareng baturna L\u00e9o jeung angkat ka Rimini minangka tukang batu. Sanggeus p\u00e9rsekusi lantaran anjeunna ngawulang Kristiani, anjeunna mabal ka Monte Titano, di mana anjeunna ngawangun gar\u00e9ja leutik jeung ngawangun kota jeung nagara San Marino. Kaping resmi pawangunan R\u00e9publik ieu nya\u00e9ta 3 S\u00e9pt\u00e9mber 301.\nDina tetengahan abad ka-5, hiji komunitas diwangun, lantaran lokasina nu h\u00e9s\u00e9 jeung kamiskinanna, nagara ieu hasil ngalindungan kamerd\u00e9kaanna sanajan kalawan saeutik gangguan. Dina 1631 kamerd\u00e9kaanna diakuan ku Nagara-nagara Kapausan.\nDina jaman Unifikasi Italia di abad ka-19, San Marino minangka tempat pangungsian pikeun raloba jalmi nu dip\u00e9rsekusi lantarab ngadukung unifikasi. Ku bantosan ieu, Giuseppe Garibaldi narima pam\u00e9ntaan San Marino sangkan teu dihijikeun ka nagara Italia nu anyar. Napol\u00e9on nolak ngarebut nagara ieu. Jeung basa ditaros naha, anjeunna ngom\u00e9ntar \"Naha? Nagara ieu mangrupa hiji mod\u00e9l r\u00e9publik!\"\nDina Perang Dunya I, Italia ngumumkeun perang ka Austria-Hungaria dina 23 M\u00e9i 1915. San Marino tetep ngajaga sikap n\u00e9tral jeung Italia nyandak sikap musuhan, ngaduga San Marino ngalindungan mata-mata Austria nu bisa diber\u00e9 aks\u00e9s ka stasion radiot\u00e9l\u00e9grafnya nu anyar. Italia nyobian pikeun ngawangun d\u00e9tasem\u00e9n Carabinieri sacara paksa dina wewngkonna jeung teras nolak hubungan t\u00e9l\u00e9pon sareng R\u00e9publik nalika nagara ieu teu satuju.\nDina Perang Dunya II San Marino tetep ngajaga sikap n\u00e9tral. Tapi dina 26 Juni 1944 nagara ieu dibom ku RAF, nu percaya y\u00e9n nagara ieu dipar\u00e9ntah ku pasukan J\u00e9rman jeung digunakeun pikeun numpuk pakarang. Genep puluh urang pupus dina operasi \u00e9ta. San Marino dieusi r\u00e9buan pangungsi nu n\u00e9angan kaamanan basa pasukan Sakutu ngaliwat Gothic Line.\nSan Marino jadi anggota Majelis \u00c9ropa dina 1988 jeung anggota PBB dina 1992. Nagara ieu san\u00e9s anggota Uni \u00c9ropa, tapi ngadopsi mata uang Euro sabab sistem kauanganna kaintegrasi jeung Italia.\nG\u00e9ografi.\nSan Marino mangrupa hiji \u00e9nklave di jeroeun talia, tepung wates jeung r\u00e9gion Emilia-Romagna jeung Marche. Topografina didominasi ku Pagunungan Apennine. Titik nu pangluhurna di nagara ieu nya\u00e9ta Gunung Titano, aya dina 749 m dipl. San Marino mangrupa nagara nu pangleutikna ka-3 di \u00c9ropa sanggeus Vatikan jeung Monako. San Marino teu boga taneuh nu datar, 100% nagara ieu aya di pagunungan.\nD\u00e9mografi.\nNagara ieu miboga padumuk kira-kira 30.000 urang, kaasup 1.000 urang asing, nu kalobaannana mangrupa urang Italia. Kirang leuwih 5.000 padumukna aya di luar nagri, kalobaannana tinggal di Italia. Basa nu dipak\u00e9 di nagara ieu nya\u00e9ta basa Italia. Dumasar kana CIA World Factbook, rarata jangka hirup lalaki nepi ka 78.52 taun ari aw\u00e9w\u00e9 nepi ka 85.72 taun.\nTransportasi.\nSan Marino teu miboga bandara sorangan, tapi miboga hiji landasan h\u00e9likopter nu aya di Borgo Maggiore. Bandara nu pangdeukeutna aya di kota Rimini, Italia, nya\u00e9ta [[Bandara Internasional Federico Fellini.\n\u00c9konomi.\nSanajan San Marino san\u00e9s mangrupa anggota [[Uni \u00c9ropa]] tpai [[euro]] jadi mata uang resmi nagara ieu. Industri utama di nagara ieu aya dina widang [[bank]], [[\u00e9l\u00e9ktronik]], dan [[keramik]]. Produksi [[agrikultur]] utama nya\u00e9ta [[anggur]] jeung [[keju]].\nTumbu kaluar.\n[[Kategori:San Marino| ]]"}
{"id": "34301", "revid": "25926", "url": "https://su.wikipedia.org/wiki?curid=34301", "title": "Hurang", "text": "Hurang nya\u00e9ta sato anu hirup di cai hususna walungan, sagara, atawa danau.\nHurang bisa kapanggih di ampir kab\u00e9h \"kuyumbang\" cai anu ukuranana badag boh cai tawar, cai payau, boh cai asin dina jejero variatif, ti deukeut pabeungeutan nepi ka sawatara r\u00e9bu m\u00e9ter di handapeun pabeungeutan.\nHurang dawam dijadikeun kadaharan sagara (\"seafood\").\nJenis-jenis Hurang.\nHurang jerbung disebut og\u00e9 hurang bodas \u201c \"White Shrimp\" \u201c.\nCiri-cirina antara s\u00e9j\u00e9n: kulitna ipis sarta leueur, warna bodas rada kon\u00e9ng jeung bintik h\u00e9jo sarta aya anu boga warna kon\u00e9ng kabeureum-beureuman. Hurang ieu miboga jenis-jenis s\u00e9j\u00e9n kawas: Hurang Peci, Hurang Awi, Hurang Banana.\nHurang ieu boga warna h\u00e9jo semu hideung jeung gurat coklat, kulit sarta sukuna rada beureum, corak warnana kawas kembang.\nHurang ieu kulitna kandel sarta teuas, boga warna h\u00e9jo semu biru jeung gurat anu leuwih po\u00e9k, aya og\u00e9 anu boga warna rada beureum jeung gurat coklat beureum.\nHurang ieu t\u00e9h hurang cai tawar. Warnana rupa-rupa, aya anu h\u00e9jo semu biru, h\u00e9jo semu coklat, kon\u00e9ng semu coklat sarta berbercak kawas hurang windu tapi bentukna leuwih buleud.\nHurang ieu kulitna kandel sarta garihal, warnana beureum ngora rada kon\u00e9ng.\nHurang ieu leutik-leutik, anu pangbadagna ukuranana 31 \u2013 40 buntut/lb. Warnana h\u00e9jo kalayan gurat-gurat kon\u00e9ng sarta bodas. Aya og\u00e9 anu boga warna kon\u00e9ng jeung gurat coklat sarta bodas. \nKaasup jenis hurang ieu t\u00e9h hurang peci anu warnana leuwih po\u00e9k sarta totol-totol hideung sarta hurang dogol anu kelir kulitna beureum semu coklat.\nHurang ieu kawas \u201c \"Lobster\" \u201c tapi ukuranana leuwih leutik sarta kulitna leuwih bey\u00e9 sarta rada garihal. Warna kulit semu coklat.\nHurang ieu kawas hurang sikat tapi ukuranana aya anu badag sarta kulitna teuas. Warnana aya rupa-rupa, aya anu h\u00e9jo, coklat, coklat semu beureum sarta hideung semu biru, biasana totol-totol bodas, beureum atawa coklat, disebut og\u00e9 \"Lobster\".\nMangpaat.\nHurang leuwih alus didahar sabada olahraga sabab mibanda protein anu rendah lemak.\nKolesterol anu aya dina hurang alus pikeun jelma anu sok olahraga utamana olahraga angkat beusi.\nHurang miboga antioksidan pikeun nyingkahan panyakit kanker, rontok nepi ka botak, jeung \"obesitas\".\nSakab\u00e9h ieu sabab hurang miboga vitamin anu ged\u00e9 nya\u00e9ta vitamin B12 jeung vitamin D.\nPamungkas hurang miboga asam lemak omega3 pikeun ngajadikeun aw\u00e9t ngora, ngajagaan tembok \"dinding pembuluh darah\" tina \"radikal bebas\", nyingkahan panyakit jantung."}
{"id": "34303", "revid": "22136", "url": "https://su.wikipedia.org/wiki?curid=34303", "title": "Mew", "text": "Mew nya\u00e9ta salah sahiji grup musik \"rock progresive\" anu dibentuk ku Jonas Bjerre (vokal, gitar), Bo Madsen (gitar), Silas Utke Graae J\u00f8rgensen (drum), Johan Wohlert (bass) di Hellrub, Copenhagen, Denmark taun 1994. Personil Mew mulai ma\u00e9n musik babarengan taun ti 1995. Ayana Mew m\u00e9r\u00e9 dampak anu kacida ged\u00e9na pikeun grup musik indie s\u00e9j\u00e9nna di Denmark saperti Carpark North, Swan Lee, jeung Saybia. Tur pertama Mew dimulai di Am\u00e9rika Serikat tanggal 14 Maret 2007. 1 April 2006, Wohlert kaluar ti grup sabab hayng ngab\u00e9akkeun waktuna jeung kabogohna (personil Rosendah anu basa \u00e9ta keur kakandungan), terus Wohler jeung kabogohna nyieun grup dua The Storm.\nDiskografi.\nAlbum pertama Mew nya\u00e9ta \"A TRIUMPH FOR A MAN\" anu dirilis taun 1997 anu dirilis ulang taun 2006. Taun 2000, Mew ngarilis album \"HALF THE WORLD IS WATCHING ME\" ANU DIRILIS ULANG aGUSTUS 2007. Mew mulai kasohor nalika album katiluna \"FRANGERS\" dirilis (2003). Diteruskeun ku album \"AND THE GLASS HANDED KITES\" anu dirilis di Denmark 19 S\u00e9ptember 2005. Sabada ngiluan tur Eropa jeung REM, ngaran Mew leuwih kasohor batan saacanna, malah mah nepi ka ngaborong opat pangl\u00e9l\u00e9r di Acara \"Danish Music Awards\" taun 2006. 17 Agustus 2009, Mew ngarilis album \"NO MORE STORIES\" anu dirilis di Tilu nagara dina kurun waktu anu b\u00e9da. Album kompilasi Mew \"EGGS ARE FUNNY\" dirilis taun 2010, eusina aya 14 lagu ti album-album sam\u00e9m\u00e9hna jeung lagu-lagu anyar.\nR\u00e9f\u00e9r\u00e9nsi.\nbb"}
{"id": "34304", "revid": "25926", "url": "https://su.wikipedia.org/wiki?curid=34304", "title": "Korsi roda", "text": "Korsi roda, nya\u00e9ta alat bantu anu dipak\u00e9 ku jalma anu teu bisa leumpang. Ieu alat t\u00e9h bisa dimajukeun kalawan didorong ku nu lain, bisa og\u00e9 dipajukeun mak\u00e9 leungeun, atawa mak\u00e9 mesin otomatis. Rupa-rupa korsi roda :"}
{"id": "34305", "revid": "172", "url": "https://su.wikipedia.org/wiki?curid=34305", "title": "Persatuan Islam", "text": "Persatuan Islam (disingkat Persis)"}
{"id": "34306", "revid": "3", "url": "https://su.wikipedia.org/wiki?curid=34306", "title": "Pasantrren K\u00e9r\u00e9s\u00e9k", "text": ""}
{"id": "34308", "revid": "25926", "url": "https://su.wikipedia.org/wiki?curid=34308", "title": "Kawah Kamojang", "text": "Kawah Kamojang perenahna di wilayah Kabupat\u00e9n Garut, sabelah timur-kidul Kota Bandung, tapel wates Majalaya-Kabupat\u00e9n Garut. kira-kira 25\u00a0km ti Kota Garut jeung ti Bandung mah kira-kira 35\u00a0km. Kawah kamojang aya dina \"ketinggian\" 1000m di luhur permukaan laut.\nGambaran.\nDi lokasi Kawah Kamojang dijadikeun Pembangkit Listrik Tenaga Panas Bumi anu dikelola ku PT. Pertamina dan PT. Indon\u00e9sia Power, di mana di lokasi kasebut jadi nu munggaran \u00e9n\u00e9rgi panas bumi dimangpaatkeun ti masa kolonial Walanda. Di kawah kamojang aya fumarol, kawah lumpur, danau panas, jeung haseup anu aya dina rekahan taneuh. Di kawasan wisata ieu loba kawah anu masih k\u00e9n\u00e9h aktip ngaluarkeun panas bumi. Ngaran-ngaran kawah kamojang nya\u00e9ta :\nDi bagian tukang kawah aya guha. Anu baheulana guha \u00e9ta mangrupa panto ka kerajaan Demak."}
{"id": "34309", "revid": "25926", "url": "https://su.wikipedia.org/wiki?curid=34309", "title": "Cab\u00e9 beureum", "text": "Cab\u00e9 beureum nya\u00e9ta pepelakan anu kaasup ka dina kulawarga pepelakan Solanac\u00e9ae.\nPepelakan anu buahna lada ieu dipak\u00e9 sacara lega minangka samara masakan di sakumna dunya.\nSpesies pepelakan cab\u00e9 anu pang mindeng dipak\u00e9 ngawengku \"Capsicum annum\", \"Capsicum frutescens\", \"Capsicum chinense\", \"Capsicum pubescens\", sarta \"Capsicum baccatum\".\nCab\u00e9 beureum miboga sanyawa kimia anu dingaranan \"capsaicin\" (\"8-methyl-n-vanillyl-6-nonenamide\"). \nSajaba ti \u00e9ta, kaeusi og\u00e9 sagala rupa sanyawa anu jiga kalayan \"capsaicin\", anu dingaranan \"capsaicinoids\".\nCab\u00e9 beureum miboga vitamin C bar\u00e9a-r\u00e9a, og\u00e9 ngandung \"karoten\" (\"pro vitamin A\"). \nKandungan kadua zat ieu henteu jida dina cab\u00e9 anu boga warna kon\u00e9ng sarta h\u00e9jo.\nCab\u00e9 og\u00e9 mibanda mangpaat pikeun kas\u00e9hatan awak, di antarana nya\u00e9ta:Capsaicin, sanggup ma\u00e9han s\u00e9l kanker dina beurit percobaan di laboratorium.\nPanalungtikan panganyarna n\u00e9t\u00e9lakeun y\u00e9n capsaicin bisa nurunkeun beurat awak dina jelema anu nalangsara obesitas.\nCapsaicin dipak\u00e9 pikeun ma\u00e9han s\u00e9l-s\u00e9l syaraf dina pankr\u00e9as .\nKadaharan anu ngandung cab\u00e9 beureum bisa nyingkahan pros\u00e9s lumangsungna mamala panyakit kardiovaskular.\nCab\u00e9 beureum dianggap bisa ngadalikeun pencemaran mikroba dina kadaharan .\nSawatara panalungtikan ngomong y\u00e9n capsaicin mibanda mangpaat panangtayungan anti ulcer dina lambung anu ka infeksi bakteri \"H. pylori\".\nCab\u00e9 beureum mangrupa salah sahiji komuditas sayuran nu loba dikembangkeun ku patani di Indinesia sabab mibanda harga anu kawilang mahal, cab\u00e9 beureum miboga mangpaat anu loba tapi cab\u00e9 beureum ulah didahar loba teuing sabab bisa nyababkeun nyeri lambung.\nRujukan.\nKardinan."}
{"id": "34310", "revid": "5265", "url": "https://su.wikipedia.org/wiki?curid=34310", "title": "Kurikulum Tingkat Satuan Pendidikan", "text": "KTSP, wancahan tina Kurikulum Tingkat Satuan Pendidikan nya\u00e9ta kurikulum operasional anu disusun jeung dilaksanakeun di masing-masing satuan pendidikan. KTSP mangrupa salah sahiji wangun r\u00e9alisasi kawijakan d\u00e9s\u00e9ntralisasi dina widang atikan sangkan kurikulum bener-bener saluyu jeung kabutuh kamekaran pot\u00e9nsi peserta didik di sakola kalawan merhatikeun kapentingan lokal, nasional, jeung pam\u00e9r\u00e9dih global kalawan sumanget Manajemen Berbasis Sekolah.\nSumanget MBS (Manajemen Berbasis Sekolah).\nNyusun kurikulum dina tingkat satuan pendidikan tahap pendidikan dasar jeung menengah madom kana panduan anu disusun ku BSNP (Badan Standar Nasional Pendidikan).\nKurikulum Tingkat Satuan Pendidikan Tinggi wajib ngayakeun mata kuliah Pendidikan Agama, Pendidikan Kawarganagaraan, Basa Indon\u00e9sia , jeung Basa Inggris. Kurikulum Tingkat Satuan Pendidikan Tinggi program sarjana jeung diploma wajib ngayakeun mata kuliah ngeunaan kapribadian, kabudayaan, sarta mata kuliah statistika jeung/ atawa mat\u00e9matika."}
{"id": "34311", "revid": "25926", "url": "https://su.wikipedia.org/wiki?curid=34311", "title": "Nyi Roro Kidul", "text": "Nyi Roro Kidul, atawa Kangjeng Ratu Kidul nya\u00e9ta hiji tokoh mitos nu dipercaya ngawasa Laut Kidul. Ieu kapercayaan dipimilik ku masarakat pulo Jawa jeung Bali.\nMitos Nyi Roro Kidul.\nKacaritakeun hiji putri geulis ngaranna Kadita. Alatan kageulisanana, man\u00e9hna disebut D\u00e9wi Srang\u00e9ng\u00e9. D\u00e9wi Srang\u00e9ng\u00e9 t\u00e9h anak ti Raja Munding Wangi Sanajan miboga putri nu kacida geulisna, Sang Raja tetep sedih lantaran man\u00e9hna mah mikahayang budak lalaki. Lantaran kitu, raja t\u00e9h nikah deui ka D\u00e9wi Mutiara nepi ka boga budak lalaki.\nD\u00e9wi Mutiara hayang anakna jadi raja, nepi ka man\u00e9hna nar\u00e9kahan sagala rupa sangkan hal \u00e9ta bisa tinekanan. Tuluy D\u00e9wi Mutiara ngadatangan raja sarta m\u00e9r\u00e9 dih sangkan raja nitah D\u00e9wi Srang\u00e9ng\u00e9 indit ti istana. Tapi raja nolak kana pam\u00e9nta D\u00e9wi Mutiara. Teu nepi ka dinya wa\u00e9 tar\u00e9kah D\u00e9wi Mutiara t\u00e9h, isukna man\u00e9hna nitah abidna indit ka dukun sangkan ngaguna-guna putri Kadita. Peutingna awak Kadita geus pinuh ku bisul sarta borok. Nalika hudang, man\u00e9hna kacida reuwaseunana alatan awakna bau tur pinuh ku borok.\nNalika raja apaleun ngeunaan kaayaan anakna nu kitu, man\u00e9hna kacida sedihna nepi ka ngadatangkeun kab\u00e9h tabib pikeun ngubaran panyakit anakna. Tapi \u00e9ta panyakit t\u00e9h teu cageur wa\u00e9, antukna raja nitah Kadita indit ti istana alatan man\u00e9hna embung Kadita jadi bahan omongan di sakuliah negeri.\nPutri Kadita indit bari ceurik. Teu nyaho kudu ka mana pilampaheunana. Ampir tujuh po\u00e9 tujuh peuting lalampahan man\u00e9hna nepi di Laut Kidul. Tuluy man\u00e9hna ngajleng ka jero laut. \u00c9ta cai laut nyageurkeun panyakit Kadita nepi ka antukna mah Kadita jadi pangawasa laut kidul tur meunang jujuluk Nyi Roro Kidul.\nMakam Roro Kidul.\nDi Pelabuhan Ratu aya makam nu dipercaya jadi makam Nyi Roro Kidul. Perenahna 20\u00a0km ti Pelabuhan Ratu, nya\u00e9ta di basisir Karang Hawu. Di ieu makam og\u00e9 aya rohangan husus nu didominasi ku warna beureum, tur aya lukisan ged\u00e9 nu ngagambarkeun Nyi Roro Kidul. salian ti \u00e9ta di gigireun makam Nyi Roro Kidul aya og\u00e9 makam Eyang Jalah Mata, Eyang Sanca Manggala jeung Eyang Syeh Husni Ali.\nHajat Laut.\nMasyarakat pamayang di basisir beulah kidul biasana ngalaksanakeun hajat laut minangka \u00e9br\u00e9han rasa sukur tur nganuhunkeun ka Nyi Roro Kidul r\u00e9hna geus ngabantuan ngaronjatkeun panghasilan. Ieu upacara biasana dilakukeun di Pelabuhan Ratu, Ujung Genteng, Pangandaran, Cilacap, jeung Sukawayana."}
{"id": "34312", "revid": "25926", "url": "https://su.wikipedia.org/wiki?curid=34312", "title": "Basisir Santolo", "text": "Basisir Santolo mangrupa salah sahiji basisir atawa pantai nu kasohor di kabupat\u00e9n Garut . Perenahna di kacamatan Cikel\u00e9t, beulah kidul ti pusat kota Garut, jarakna kurang leuwih 3,5 jam lalampahan sabudeureun 88\u00a0km. Kawasan Pantai Santolo mangrupa tempat kumpulna para pamayang. Jeung jadi tempat pangeureunan (palabuan) pikeun parahu di wilayah Pameungpeuk. Lian ti \u00e9ta pantai Santolo sok dipak\u00e9 jadi tempat upacara anu aya patalina jeung laut saperti tasakuran pamayang jeung hajat laut pakidulan.\nBasisir atawa pantai Santolo cukup lega, jenis keusikna nya\u00e9ta keusik bodas tur lembut.\nPulo Santolo.\nDi da\u00e9rah basisir ieu aya pulo leutik anu ngaranna pulo Santolo. Sam\u00e9m\u00e9h urang ka pulo santolo kudu na\u00e9k heula parahu meuntasan muhara leutik anu misahkeun pulo jeung daratan. Satepina di pulo Santolo bakal kasampak lawang cai jaman Walanda. Pantai Santolo wangunna jiga teluk. Ka unikanna nya\u00e9ta pantai beulah kidul leuwih luhur dibandingkeun pantai beulah w\u00e9tan, balukarna bentukna saperti curugan. Aya tradisi di pantai Santolo nya\u00e9ta n\u00e9angan lauk h\u00e9jo tonggong. Ngala lauk ieu teu sagawayah ku sabab lauk ieu ayana nalika usum halodo. Lauk h\u00e9jo tarogong mangrupa salah sahiji jinis lauk anu leutik anu ukurana kurang leuwih saged\u00e9 curuk budak ged\u00e9.\nLokasi.\nPantai Santolo asup ka wilayah kacamatan Cikel\u00e9t, tapi leuwih deukeut ka pusat kota kacamatan Pameungpeuk. Ti puseur kota Garut jarakna kurang leuwih 88\u00a0km. Transportasi ka Pantai Santolo bisa ngagunakeun angkutan umum \u00e9lf ti puseur kota Garut atawa ti Bandung. Jalan ka Pantai Santolo geus mulus dihotmix, tapi diselang-selang ku kaayaan jalan anu masih k\u00e9neh ruksak di minangkaan tempat.\nAks\u00e9s Lokasi.\nKanggo ka pantai Santolo, tiasa ngagunakan sababaraha jalur nya\u00e9ta ;\nFasilitas.\nPantai Santolo mangrupa obj\u00e9k wisata anu tos kasohor. Di da\u00e9rah pantai Santolo tos aya panginepan, losm\u00e9n, sareng hot\u00e9l kanggo pengunjung. Fasilitas lianna saperti masjid, rumah makan, toil\u00e9t umum, sareng tempat parkir og\u00e9 tos aya.\nR\u00e9f\u00e9r\u00e9nsi.\nPantai santolo garut"}
{"id": "34313", "revid": "25926", "url": "https://su.wikipedia.org/wiki?curid=34313", "title": "Pandan wangi", "text": "Pandan wangi mangrupa tuwuhan anu alusna dipelak di iklim tropis. Ieu tutuwuhan t\u00e9h biasana osok dipelak di buruan imah atawa di kebon. Pandan og\u00e9 sakapeung mah osok aya di walungan jeung tempat anu rada \"lembab\". Lamun di da\u00e9rah pantai kudu dina katinggian sabudeureun 500 m dpl. Perdu taunan, jangkungna 1\u20132 m. Watangna buleud, ngaracanbang, daun tunggal. Unggal daunna bentukna pita, ipis, leueur, sisi-sisina mar\u00e9ncos, tapi rata, tulangna sajajar, panjang 40 \u2013 80\u00a0cm, l\u00e9barna 3 \u2013 5\u00a0cm, cucukan dina sisi-sisina, warnana h\u00e9jo. Kembangna majemuk, bentuk bongkol, warnana bodas. Buahna buah batu, ngagantung, bentuk bola, diam\u00e9ter 4 - 7,5\u00a0cm, dinding buah berambut, warnanya jingga. Pandan wangi selain sebagai rempah-rempah juga digunakan sebagai bahan baku pembuatan minyak wangi. Osok dipak\u00e9 jadi penyedap, paranti nyeungitan kadaharan, jadi gincu. Biasana pandan og\u00e9 osok jadi hiasan dina gelung, sangkan buuk t\u00e9h ka ambeu seungit. Atawa jadi pewangi dina lomari. Daun pandan anu geus dikereutan osok jadi campuran kembang tujuh rupa.\nMangpaat.\nSalain jadi gincu jeung panyeungitan boh kadahareun boh dina gelung, pandan og\u00e9 miboga mangpaat pikeun kecantikan nya\u00e9ta paranti ngahideungkeun buuk jeung ngaleunitkeun kotomb\u00e9.\nCara Ngahideungkeun buuk.\nSadiakeun 7 lembar daun pandan, tuluy dikeureutan terus dikulub ku saliter cai nepi ka warnana jadi h\u00e9jo. Antepkeun salila sapeuting. Isukna, campurkeun cai pandan nu meunang ngulub t\u00e9h jeung 3 cangkudu anu asak. Saterusna usapkeun kana buuk.\nCara Ngaleungitkeun Ketomb\u00e9.\nSadiakeun 7 lembar daun pandan, tuluy di rendos nepi ka lemes. Tambahkeun 1/2 cangkir cai bersih bari di campurkeun nepi ka rata. Peres tuluy disaring. Sanggeus kitu usapkeun cai \u00e9ta kana kulit anu aya ketomb\u00e9an. Antepkeun nepi ka tuus jeung garing. Kira-kira 1/2 - 1 jam tuluy kuramas nepi ka bersih."}
{"id": "34316", "revid": "3", "url": "https://su.wikipedia.org/wiki?curid=34316", "title": "Kawah kamojang", "text": ""}
{"id": "34317", "revid": "25926", "url": "https://su.wikipedia.org/wiki?curid=34317", "title": "Basisir Pangandaran", "text": "Basisir Pangandaran mangrupa salah sahiji obj\u00e9k wisata nu aya di Jawa Kulon. Perenahna di D\u00e9sa Pananjung jeung D\u00e9sa Pangandaran, Kacamatan Pangandaran, Kabupat\u00e9n Pangandaran, kurang leuwih 92\u00a0km ti kota Ciamis. Ieu basisir miboga kaonjoyan daripada basisir lianna, di antarana wa\u00e9:\nKu ayana kaonjoyan-kaonjoyan tadi, wisatawan nu datang ka Pangandaran bisa ngalakukeun rupa-rupa kagiatan saperti ngojay, mancing, pelesiran mak\u00e9 parahu, sasap\u00e9dahan, j\u00e9t ski jeung sajabana. \nAya og\u00e9 ritual nu sok dilaksanakeun di ieu basisir nya\u00e9ta Hajat Laut. Mangrupa upacara nu dilakukeun ku pamayang di Pangandaran minangka \u00e9br\u00e9han rasa sukur ka Gusti Nu Maha Kawasa ku cara miceun sasaj\u00e9n ka laut. Ieu acara biasana dilaksanakeun di bulan Muharam. Sedengkeun acara rutin tingkat internasional nu mindeng dilaksanakeun nya\u00e9ta Festival Layang-layang Internasional (\"Pangandaran International Kite Festival\")."}
{"id": "34318", "revid": "25926", "url": "https://su.wikipedia.org/wiki?curid=34318", "title": "Raja Ampat", "text": "Raja Ampat nya\u00e9ta salah sahiji tempat wisata anu pohara didatangan ku para turis. Tempat ieu bener-bener miboga daya irut nu had\u00e9. Lamun diibaratkeun mah, tempat wisata Raja Ampat ieu salaku surgana dunya.\nRaja Ampat nya\u00e9ta pecahan Kabupat\u00e9n Sorong. Kabupat\u00e9n anu miboga jumlah masarakat kira-kira 31.000 jalma ieu mibanda 610 pulau (ngan 35 pulau anu dicicingan), luas da\u00e9rah na kira-kira 46.000\u00a0km\u00b2, 6.000\u00a0km\u00b2 daratan, 40.000\u00a0km\u00b2 deui lautan.\nDa\u00e9rah ieu sempet jadi incaran para pemburu lauk ku cara ngebom jeung nyebarkeun racun sianida. Tapi, loba k\u00e9n\u00e9h nu nyicingan, anu nar\u00e9kahan, nangtayungan da\u00e9rah ieu, ku kituna kakayaan lautna masih bisa disalametkeun. Terumbu karang di laut Raja Ampat panglengkepna di dunya. Ti 537 jenis karang, 75 pers\u00e9nna aya di da\u00e9rah ieu. Kapanggih og\u00e9 1.104 jenis lauk, 669 jenis moluska (sato bey\u00e9), sarta 537 jenis sato karang.\nLembaga lingkungan global netepkeun Raja Ampat minangka salah sahiji da\u00e9rah di Indon\u00e9sia anu meunang bantuan Coral Reef Rehabilitation and Management Program (Coremap) II, saprak 2005. Di Raja Ampat, program ieu ngawengku 17 kampung sarta ngalibatkeun masarakatna. Pamayang og\u00e9 dilatih ngabudidayakeun lauk kerapu sarta rumput lautna "}
{"id": "34319", "revid": "5265", "url": "https://su.wikipedia.org/wiki?curid=34319", "title": "Sangu goreng", "text": ""}
{"id": "34320", "revid": "211", "url": "https://su.wikipedia.org/wiki?curid=34320", "title": "Monum\u00e9n Nasional", "text": "Monumen Nasional atawa nu leuwih populer disingget ku Monas atawa Tugu Monas nya\u00e9ta monum\u00e9n peringatan saluhur 132 meter (433 kaki) nu diadegkeun keur nineung pahlawan jeung pajoangan rahayat Indon\u00e9sia keur ngarebut kamerdikaan ti pamar\u00e9ntahan kolonial Hindia-Walanda. Pangwangunan monumen ieu dimimitian tanggal 17 Agustus 1961 di handap par\u00e9ntah pr\u00e9sid\u00e9n Sukarno, jeung dibuka keur umum ti tanggal 12 Juli 1975. Tugi ieu dimahkotaan seuneu nu dilapis lambaran emas nu ngalambangkeun sumanget pajoang nu ngagedur. Monumen Nasional aya di tengah Lapangan Medan Merdeka, Jakarta Pusat. Monumen jeung mus\u00e9um ieu dibuka unggal po\u00e9 ti jam 08.00-15.00 WIB. Di po\u00e9 sen\u00e9n minggu pamungkas unggal bulanna ditutup keur umum.\nSajarah.\nSanggeus puseur pamar\u00e9ntahan R\u00e9publik Indon\u00e9sia balik deui ka Jakarta sanggeus sateuacanna di Yogyakarta di taun 1950 nyusul pangakuan kadaulatan Indon\u00e9sia ku pamar\u00e9ntah Walanda di taun 1949, pr\u00e9sid\u00e9n geus mikiran pangwangunan hiji monumen satara jeung Menara Eiffel di lapangan hareupeun Istana Merdeka. Pangwangunan tugu Monas tujuanna ngemutan jeung ngamumul\u00e9 pajoangan bangsa Indon\u00e9sia di mangsa revolusi kamerdikaan 1945, sangkan terus ngabangkitkeun inspirasi jeung sumanget patriotisme generasi kiwari jeung engk\u00e9.\nDi tanggal 17 Agustus 1954 hiji komite nasional diwentuk jeung sayembara rarancang monumen nasional digelar di taun 1955. Aya 51 karya nu asup, ngan ukur hiji nu dijieun ku Frederich Silaban nu minuhan krit\u00e9ria nu ditangtukeun ku komite, antarana ngagambarkeun karakter bangsa Indon\u00e9sia jeung bisa tahan mangabad-abad. Sayembara kadua di taun 1960 ngan sakali deui euweuh nu lolos ti 136 pamilon. Pupuhu juri salajengna m\u00e9nta Silaban pikeun nunjukkeun rarancangna ka Sukarno. Namung Sukarno teu nyatujuan rarancang \u00e9ta jeung anjeunna m\u00e9nta monumenna ngawentuk lingga jeung yoni. Silaban tuluy dim\u00e9nta ngarancang monumen ku karya \u00e9ta, ngan rancangan Silaban kacida badagna nepi ka biayana kacida ged\u00e9na jeung teu mampu ditanggung ku anggaran nagara, jeung deui kaayaan ekonomi nagara nu buruk. Silaban nolak ngarancang wangunan nu leuwih leutik, jeung nyarankeun pangwangunan ditunda nepi ka ekonomi Indon\u00e9sia langkung had\u00e9. Sukarno salajengna m\u00e9nta arsitek R.M. Soedarsono pikeun ngalanjutkeun rancangan \u00e9ta. Soedarsono ngasupkeun 17, 8, jeung 45, ngalambangkeun 17 Agustus 1945 Proklamasi Kemerdekaan Indon\u00e9sia,ka rarancang monumen \u00e9ta. luhur cawan ti halaman nya \u00e9tta 17 meter, lebar dasar monumen nya\u00e9ta 8 meter, sarta lebar halaman cawan nya\u00e9ta 45 meter.\nTugu Peringatan Nasional ieu salajengna diwangun di ar\u00e9al saluas 80 h\u00e9ktar. Tugu ieu diarsitek ku Friedrich Silaban jeung R. M. Soedarsono, mimiti diwangun 17 Agustus 1961.\nPangwangunan.\nPangwangunan kawengku ku tilu tahap. Tahap mimiti, kurun 1961/1962 - 1964/1965 dimimitian kalawan dimimitianna sacara resmi pangawangunan di tanggal 17 Agustus 1961 kalawan Sukarno sacara seremonial nacebkeun pasak beton munggaran. Total 284 pasak beton digunakeun salaku fondasi wangunan. Saloba 360 pasak bumi dipelak keur fondasi mus\u00e9um sajarah nasional. Sakab\u00e9hna fondasi b\u00e9r\u00e9s di bulan Maret 1962. Tembok mus\u00e9um di dasar rengs\u00e9 di bulan Oktober. Pangwangunan obelisk salajengna dimimitain jeung rengs\u00e9 bulan Agustus 1963. Pangwangunan kadua lumangsung ti kurun 1966 nepi ka 1968 sabab ayana Gerakan 30 September 1965 (G-30-S/PKI) jeung upaya kudeta, tahap ieu sempet katunda. Tahap ahir lumangsu ti taun 1969-1976 kalawan nambahkeun diorama di mus\u00e9um sajarah. Sanajan pangwangunan geus rengs\u00e9, masalah masih sok kajadian, nya\u00e9ta bocorna cai nu ngeueum mus\u00e9um. Monumen sacara resmi dibuka keur umum jeung diresmikeun tanggal 12 Juli 1975 ku pr\u00e9sid\u00e9n R\u00e9publik Indon\u00e9sia Soeharto. Lokasi pangwangunan monumen ieu dipikawanoh ku ngaran Medan Merdeka. Lapangan Monas ngalaman lima kali ganti ngaran nya\u00e9ta \"Lapangan Gambir\", \"Lapangan Ikada\", \"Lapangan Merdeka\", \"Lapangan Monas\", jeung \"Taman Monas\". Di sakuriling tugu aya taman, dua kolam jeung sababaraha lapangan kabuka tempat olahraga. Di po\u00e9 libur Medan Merdeka dipinuhan ku pangunjung nu rekr\u00e9asi nempo Tugu Monas jeung ngalakukeun sababaraha aktivitas dina taman.\nRancang Wangun Monumen.\nRancang wangun Tugu Monas dumasar kana konsep pasangan universak nu abadi; Lingga jeung Yoni. Tugu obelisk nu ngajulang nya\u00e9ta lingga nu ngalambangkeun lalaki, elemen maskulin nu sifatna aktif jeung positif, sarta ngalambangkeun siang. Cawan ngalambangkeun Yoni nu ngalambangkeun aw\u00e9w\u00e9, elemen feminin nu pasif jeung negatif sarta ngalambangkeun peuting. Lingga jeung yoni mangrupa lambang kasuburan jeung hiji harmonis nu silih lengkepan ti mangsa prasejarang Indon\u00e9sia. Iwal \u00e9ta wentuk Monas disawang saperti sapasang \"halu\" jeung \"lisung\", alat nutu par\u00e9 anu dimeunangkeun di unggal imah patani tradisional Indon\u00e9sia. Ku kituna wangun Monas pinuh ku dimensi has budaya Indon\u00e9sia. Monumen kawengku ku 117,7 meter obelisk di luhur landasan pasagi saluhur 17 meter. Palataran cawan. Monumen ieu dilapis ku marmer Italia.\nKolam di Taman Medan Merdeka Utara ukuranna 25 x 25 meter dirancang salaku bag\u00e9an ti sistem paniis hawa sakaligus nambah ka\u00e9ndahan tampilan Taman Monas. Di deukeutna aya kolam air mancur jeung patung Patung Diponegor nu keur numpak kudana, dijieun ti perunggu beuratna 8 ton. Patung ieu dijieun ku pamatung Italia, Prof. Coberlato salaku sumbangan ti Konsulat Jendral Honores, Dr Mario Bross di Indon\u00e9sia. Pintu asup Monas aya di taman Medan Merdeka kal\u00e9r deukeut patung Pangeran Diponegoro. Panto asup ngaliwatan terowongan 3 meter di handap taman jeung jalan silang monas ieu nu jadi pintu asup pangunjung tugu Monas. Loket tiket aya di tungtung terowongan. Nalika pangunjung na\u00e9k balik, ka sisi kal\u00e9r Monas, pangunjung bisa ngalanjutkeun kukurilingan nempo relief sajarah pajoangan Indon\u00e9sia; asup ka jero mus\u00e9um nasional ngaliwatan sisi timur laut, atawa langsung na\u00e9k ka tengan ka ruang kamerdikaan atawa lift ka puncak monumen.\nRelief Sejarah Indonesia.\nDi luar ngurilingan monumen, unggal juruna aya relief timbul nu ngagambarkeun sajarah Indon\u00e9sia. Relief ieu mimitina ti beulah kal\u00e9r laut nu ngabadikeun jakayaan Nusantara di mangsa bihari; nampilkeun sajarah Singhasari jeung Majapahit. Relief ieu lanjutanna sacara kronologis saarah jarum jam ka juru beulah tenggara, barat daya, jeung barat laut. Sacara kronologis ngagambarkeun masa pangjajahan Walanda, palawanan rahayat Indon\u00e9sia jeung pahlawan-pahlawan nasional Indon\u00e9sia, kawentuk organisasi mod\u00e9rn nu diperjoangkeun Indon\u00e9sia Merdika ti awal abad ka-20, Sumpah Pemuda, mangsa Jepang jeung Perang Dunia II, proklamasi kamerdikaan Indon\u00e9sia disusul Revolusi jeung Perang kamerdikaan R\u00e9publik Indon\u00e9sia, nepi ka mangsa pangwangunan Indon\u00e9sia mod\u00e9rn. \nRelief jeung patung-patung ieu dijieun ti semen sarta rangka pipa atawa logam, ayeuna patung jeung arcana rontok jeung ruksak sabab hujan jeung panas.\nMuseum Sejarah Nasional.\nDi bag\u00e9an dasar monumen di handap tilu meter taneuh, aya mus\u00e9um Sejarah Nasional Indon\u00e9sia. Rohangan badag mus\u00e9um sajarah perjuangan nasional nu ukuranna 80 x 80 meter, bisa nampung 500 jalma. Rohangan bdag lapis marmer ieu aya 48 diorama di opat sisina jeung 3 diorama di tengah, nepi ka totalna 51 diorama. Diorama ieu nampilkeun sajarah Indon\u00e9sia ti mangsa pra sejarah nepi ka Orde Baru. Diorama ieu dimimitian ti timur laut saarah jarum jam nyusur sajarah Indon\u00e9sia.\nRohangan Kamerdikaan.\nDi bag\u00e9an jero cawan monumen aya rohang kamerdikaan ngawangun amphith\u00e9atre. Rohangan ieu bisa ditingali sanggeus ngaliwatan tangga muter ti panto sisi kal\u00e9r jeung kidul. Rohangan ieu nyimpen simbol kanagaraan jeung kamerdikaan R\u00e9publik Indon\u00e9sia. di antarana naskah asli Proklamasi Kamerdikaan R\u00e9publik Indon\u00e9sia nu disimpen dina kotak kaca di jero gerbang lapis emas, lambang negara Indon\u00e9sia, peta kapuloan NKRI lapis emas, jeung band\u00e9ra beureum bodas, sarta tembok nu aya tulisan naskah Proklamasi Kemerdekaan R\u00e9publik Indon\u00e9sia.. Di jero rohangan kamerdikaan Monumen Nasional ieu digunakeun salaku rohang tenang keur mengheningkan cipta jeung meditasi nineung hak\u00e9kat kamerdikaan jeung pajoangan bangsa Indon\u00e9sia. Naskah asli proklamasi, gerbang emasna dijieun jadi panto mekanis nu dijieun ti perunggu sabeurat 4 ton lapis emas dihias ku ukiran kembang Wijaya Kusuma nu ngalambangkeun kaabadian, sarta kembang tarat\u00e9 nu ngalambangkeun kasucian. Panto ieu ayana di sisi tembok bag\u00e9an barat di tengah rohangan jeung lapis marmer hideung. Panto ieu dipikawanoh ku ngaran \"Gerbang Kemerdekaan\" nu sacara mekanis bakal kabuka tuluy musik \"Padamu Negeri\" kakuping tuluy rekaman sora Sukarno nu keur macakeun naskah proklamasi tanggal 17 Agustus 1945. Di sisi bag\u00e9an kidul aya patung Garuda Pancasila, lambang nagara Indon\u00e9sia nu dijiaeun ti perunggu beuratna 3,5 ton jeung lapis emas. Di sisi bag\u00e9an w\u00e9tan aya tulisan naskah proklamasi hurufna perunggu, kuduna di sisi ieu nampilkeun band\u00e9ra nu pang sucina jeung dimuliakeun Sang Saka Merah Putih nu asli dikibarkeun tanggal 17 Agustus 1945. Namung sabab kondisina nu geus kolot jeung rapuh, band\u00e9ra suci ieu teu dipamerkeun. Sisi kal\u00e9r tembok marmer hideung ieu nampilkeun kapuloan Nusantara lapis emas, ngalambangkeun lokasi Negara Kesatuan R\u00e9publik Indon\u00e9sia.\nPelataran Puncak jeung Api Kemerdekaan.\nHiji elevator (lift) di panto sisi kidul bakal mawa pangunjung ka palataran puncak nu ukuranna 11 x 11 meter di kaluhuran 115 meter ti taneuh. Lift ieu kapasitasna 11 jalmi sakali angkut. Palataran puncak ieu bisa nampung 50 jalma, sarta aya teropong keur nempo panorama Jakarta leuwih deukeut. dina sakuriling elevator aya tangga darurat nu dijieun tina beusi. Ti palataran puncak tugu Monas, pangunjung bisa nempo kaayaan kota Jakarta. Lamun kondisi keur cerah tampa halimun, di beulah kidul katempo Gunung Salak di Kabupat\u00e9n Bogor, Jawa Barat, di beulah kaler aya laut jeung pulo-pulo leutik.\nDi puncak Monumen Nasional aya cawan anu nyangga seuneu perungu nu beuratna nepi ka 14,5 ton jeung dilapis emas 35\u00a0kg. L\u00e9tah seuneu atawa obor ieu luhurna 14 meter jeung diameter 6 meter kawengku ku 77 bag\u00e9an anu dihijikeun. Seuneu ieu simbol sumanget pahoangan rahayat Indon\u00e9sia nu hayang merdika. Mimitina seuneu ieu dilapis lambaran emas sabeurat 35\u00a0kg, ngan keur mi\u00e9ling satengah abad kamerdikaan Indon\u00e9sia taun 1995, lambaran emas ieu dilapis ulang nepi ka beuratna 50\u00a0kg. Puncak tugu mangrupa \"Seuneu Nu Abadi\" nu mibanda makna supaya Bangsa Indon\u00e9sia mibanda sumanget nu ngagedur dina bajoang jeung teu leungit sapanjang masa. Palataran cawan m\u00e9r\u00e9 pamandangan ti palataran puncak, atawa ngaliwatan tangga nepi ka dasar cawan. Luhur palataran cawan ti dasar 17 meter, sedengkeun rentang luhur antara ruang mus\u00e9um sajarah ka dasar cawan nya\u00e9ta 8 meter. Luas palataran nu ngawangun pasagi, ukuranna 45 x 45 meter, sakab\u00e9hna mangrupa ngamumule angka keramat Proklamasi Kemerdekaan RI (17-8-1945).\nSaloba 38\u00a0kg emas di obor Monas mangrupa sumbangan ti Teuku Markam, urang Aceh anu kungsi jadi salah sahiji jalma pangbeungharna di Indon\u00e9sia."}
{"id": "34321", "revid": "11449", "url": "https://su.wikipedia.org/wiki?curid=34321", "title": "Logam", "text": "Logam (basa Yunani: \"Metallon\") nya\u00e9ta salah sahiji unsur kimia anu siap diwangun ion (kation) sarta mibanda beungkeutan logam sarta disebut mirip jeung kation dina mega elektron. Metal nya\u00e9ta salah sahiji tina tilu kelompok unsur anu dib\u00e9dakeun ku sifat ionisasi jeung beungkeutan, babarengan jeung metalloid jeung nonlogam. Dina tabel periodik, garis diagonal digambar ku boron (B) ka polonium (Po) ngab\u00e9dakeun logam jeung nonlogam. Unsur dina garis ieu nya\u00e9ta metalloid, sakapeung disebut semi-logam; unsur di k\u00e9nca handap nya\u00e9ta logam; unsur ka katuhu luhur nya\u00e9ta nonlogam.\nNonlogam leuwih loba aya di alam ti batan logam, mung logam loba dina tabel periodik. Sababaraha logam anu kasohor nya\u00e9ta alumunium, tambaga, emas, beusi, timah, p\u00e9rak, titanium, uranium, jeung zink. \nAlotrop logam sok ngagurilap, biye, jeung konduktor nu had\u00e9, iwal ti \u00e9ta nonlogam biasana rapuh (keur nonlogam padet), teu ngagurilap, jeung insulator.\nDina widang astronomi, istilah logam sok dipak\u00e9 keur nyebutkeun sakab\u00e9h unsur nu leuwih beurat ti batan h\u00e9lium.\nSifat-sifat logam.\nSifat kimia.\nLogam biasana sok ngawentuk kation kalawan ngaleungitkeun \u00e9l\u00e9ktronna, tuluy ngareraksi jeung oksig\u00e9n di awang-awang ngawangun oksida basa. Contona:\nLogam-logam transisi saperti beusi, tembaga, s\u00e9ng, jeung nikel, ngabutuhkeun waktu nu lila keur kaoksidasi. Nu s\u00e9j\u00e9nna, saperti palladium, platinum jeung emas, teu ngar\u00e9aksi jeung hawa. Sababaraha logam saperti alumunium, magnesium, sababaraha macem waja, jeung titanium mibanda saperti portal di bag\u00e9an luarna, nepi ka teu bisa diasupan ku molekul oksigen.\npros\u00e9s ngec\u00e9t, anodisasi, plating dina logam biasana mangrupa l\u00e9ngkah-l\u00e9ngkah panghad\u00e9na keur nyegah korosi.\nSifat fisika.\nLogam dina umumna mibanda angka anu luhur dina konduktivitas listrik. Konduktivitas dina termal, sifat luster jeung massa jenis logam. Logam anu mibanda massa, tingkat kaheurasan, jeung titik lebur anu rendah (contona logam alkali jeung logam alkali taneuh) biasana sifatna r\u00e9aktif pisan. Jumlah elektron b\u00e9bas nu luhur di sagala bentuk logam padet nyababkeun logam teu kungsi katingali transparan.\nMayoritas logam mibanda masa jenis nu leuwih luhur ti batan nonlogam. Sanajan kitu, viariasi massa jenis ieu beb\u00e9dana kacida badagna, mimiti ti litium salaku logam nu massa jenis pangleutikna nepi ka osmium kalawan logam nu massa jenisna pangbadagna.\nPaduan logam.\nPaduan logam mangrupa pros\u00e9s nyampurkeun dua jenis logam atawa leuwih keur meunangkeun sifat fisik, mekanik, listrik jeung visual nu leuwih had\u00e9. Conto paduan logam nu populer nya\u00e9ta waja tahan karat anu mangrupa campuran ti beusi (Fe) jeung Krom (Cr)\nPamak\u00e9an Logam.\nUmumna, logam boga mangpaat keur manusa, sabab pamak\u00e9anna di widang industri, tatan\u00e9n, jeung kedokteran. Contona, merkuri nu digunakeun dina pros\u00e9s klor alkali. pros\u00e9s klor alkali mangrupa pros\u00e9s elektolisis nu boga peran penting dina industri manufaktur jeung ngamurnikeun zat kimia. Sababaraha zat kimia nu bisa dimeunangkeun kalawan pros\u00e9s elektrolisasi nya\u00e9ta natrium, kalsium, magnesium, alumunium, tambaga, s\u00e9ng, p\u00e9rak, hidrog\u00e9n, klor, fluor, natrium hidroksida, kalium bikromat, jeung kalium permanganat. pros\u00e9s elektrolisis larutan natrium klorida \u00e9ta mangrupa pros\u00e9s klor-alkali.\nElektrolisis larutan NaCl ngahasilkeun natrium hidroksida di katode \"(kutub positif)\" jeung gas klor di anode \"(kutub negatif)\". dina widang industri angkasa luar jeung profesi kedokteran dibutuhkeun bahan nu kuat, tahan karat, jeung sifatna noniritin, saperti aloi titanium. Sabag\u00e9an jinis logam mangrupa unsur penting sabab dibutuhkeun dina sababaraha fungsi biokimiawi. Di zaman baheula, logam nu tangtu, saperti tambaga, beusi, jeung timah digunakeun keur nyieun pakakas, alat mesin, jeung sanjata.\nLogam mulia.\nSacara umum logam mulia artina logam-logam kaasup paduanna nu biasa dijadikeun perhiasan, antarana emas, p\u00e9rak, tembaga jeung platina. Logam-logam \u00e9ta mibanda warna nu alus, tahan karat, lunak sarta jumlahna saeutik di alam. Emas jeung p\u00e9rak mibanda sifat panganteur listrik anu had\u00e9 nepi ka loba dipak\u00e9 keur ngalapis konektor-konektor di alat \u00e9l\u00e9ktronik.\nLogam berat.\nLogam beurat (\"heavy metal\") nya\u00e9ta logam kalawan massa jinis lima atawa leuwih, kalawan nomor atom 22 nepi ka 92. Logam beurat disawang bahaya keur kas\u00e9hatan lamun kaakumulasi sacara kaleuleuwihi di jero awak. Sababaraha di antarana boga sifat ngabangkitkeun kangker (karsinogen). Kitu og\u00e9 jeung bahan pangan nu mibanda kadar logam beurat nu luhur disawang teu layak konsumsi.\nKasus-kasus pencemaran lingkungan nyababkeun loba bahan pangan nu aya logam beuratna. Kasus nu populer nya\u00e9ta sindrom minamata, sabab akibat akumulasi raksa (Hg) di jero lauk konsumsi.\nDi Indonesia, kungsi dilaporkeun y\u00e9n lauk di Teluk Jakarta og\u00e9 aya raksa nu luhur. Udang ti tambak Sidoarjo kungsi ditolak importir ti Jepang sabab dinil\u00e9y mibanda kadmium (Cd) jeung timbal (Pb)nu ngaleuwihan wates. Disawang logam-logam ieu mangrupa dampak piceunan limbah industri sagigireunna. Kakao ti Indon\u00e9sia og\u00e9 kungsi ditolak di lelang internasional sabab dinil\u00e9y mibanda Cd nu loba. Cd disawang asalna ti pupuk TSP anu dib\u00e9r\u00e9 ka tatangkalan dipak\u00e9bonan."}
{"id": "34322", "revid": "25926", "url": "https://su.wikipedia.org/wiki?curid=34322", "title": "Urang Minang", "text": "Minangkabau atawa nu sok disingget Minang (; Jawi: \u0645\u064a\u0646\u0627\u06a0\u0643\u0627\u0628\u0627\u0648) nya\u00e9ta kelompok etnik Nusantara nu basana Minang jeung ngajungjung ageman Minangkabau. Wewengkon ageman kabudayaanna ngawengku Sumatera Barat, sabeulah ti Riau, bag\u00e9an kal\u00e9r Bengkulu, bag\u00e9an kulon Jambi, bag\u00e9an kidul Sumatera Utara, barat daya Aceh, og\u00e9 Negeri Sembilan di Malaysia. Dina paguneman masarakat, urang Minang sok disebut orang Padang, nempo ka ngaran puseur dayeuh Sumatera Barat nya\u00e9ta dayeuh Padang. Namung masarakat ieu biasana bakal nyebut kelompokna ku sebutan (maksudna sarua jeung urang Minang \u00e9ta sorangan). \nNurutkeun A.A. Navis, Minangkabau leuwih ka kultur etnis ti salah sahiji rungkun Malayu nu mekar jeung badag sabab sistim monarki, sarta ngagem sistim adat anu khas, anu dicirikeun ku sistim kakulawargaan ngaliwatan jalur aw\u00e9w\u00e9 atawa matrilin\u00e9al, sanajan budayana og\u00e9 kacida kuat diwarnaan ku ageman agama Islam, sedengkeun Thomas Stamford Raffles, sanggeus ngalakukeun ekspedisi ka alas Minangkabau perenahna kalungguhan Karajaan Pagaruyung, nyebatkeun y\u00e9n Minangkabau nya\u00e9ta sumber kakuatan jeung asak s\u00e9k\u00e9 s\u00e9l\u00e9r Malayu, anu salajengna masarakatna sumebar ka Kapuloan Timur.\nKiwari masarakat Minang mangrupa masarakat anu ngagem matrilin\u00e9al pangbadagna saalam buana. Iwal ti \u00e9ta, etnik ieu og\u00e9 geus nerapkeun sistem proto-demokrasi ti mangsa pra-Hindu kalawan ayana kabeungkeut rapetna adat keur nangtukeun hal-hal penting jeung pasualan hukum. Prinsip adat Minangkabau kaserat singkat dina kekecapan \"Adat basandi syara', syara' basandi Kitabullah\" (Adat sendina hukum, hukum sendina Al-Qur\u2019an) anu artina adatpanutanna ajaran Islam.\nUrang Minangkabau kacida punjulna dina paniagaan, salaku profesional jeung intelektual. Aranjeunna mangrupa nu turunan agung ti tradisi buhun Karajaan Malayu jeung Karajaan Sriwijaya anu resep dagang jeung dinamis. Hampir satengah jumlah sadaya anggota masarakat ieu aya di parantauan. Lolobana aya di dayeuh badag saperti Jakarta, Bandung, Pekanbaru, Medan, Batam, Palembang, dan Surabaya. Di luar wilayah Indon\u00e9sia, etnis Minang looba aya di Negeri Sembilan, Malaysia jeung Singapura.\nMasarakat Minang ngabogaan masakan has anu populer ku sebutan masakan Padang, jeung dipikaresep di Indonesia og\u00e9 nepi ka mancanegara.\nEtimologi.\nNgaran Minangkabau asalna ti kecap, \"minang\" jeung \"kabau\". Ngaran ieu dipakaitkeun jeung hiji sasakala has Minang anu dipikawanoh di jero Tambo. Ti tambo \u00e9ta, ceunah dina hiji mangsa aya hiji karajaan asing (biasa disebut salaku Majapahit) anu datang ti laut anu barik naklukeun. Keur nyegah perang, masarakat ngusulkeun keur ngadu munding. Pasukan asing nyapukan jeung nyadiakeun hiji munding anu badag jeung agresif, sedengkeun masarakat nyadiakeun hiji \u00e9n\u00e9ng anu lapar jeung dib\u00e9r\u00e9 p\u00e9so ditandukna. Dina perang, \u00e9n\u00e9ng anu lapar \u00e9ta nyangka munding badang \u00e9ta indungna. Ku kituna \u00e9n\u00e9ng \u00e9ta lulumpatan n\u00e9angan susu jeung tandukna nepi ka motong beuteung munding nu badag \u00e9a. Punjulna \u00e9n\u00e9ng \u00e9ta ngainspirasikeun masarakat keur mak\u00e9 ngaran \"Minangkabau\", anu asalna ti ungkara 'Manang kabau' (artina menang kerbau). Ngaran \"Minangkabau\" og\u00e9 digunakeun keur nyebutkeun hiji nagari, nya \u00e9a Nagari Minangkabau anu ayana di kecamatan Sungayang, kabupaten Tanah Datar, provinsi Sumatera Barat.\nDina catetan sajarah Karajaan Majapahit, \"Nagarakretagama\" taun 1365 M, og\u00e9 geus aya nyebutkeun ngaran Minangkabwa salaku salah sahiji ti negeri Malayu anu ditaklukeunna.\nSedengkan ngaran \"Minang\" (karajaan Minanga) \u00e9ta sorangan geus disebutkeun di Prasasti Kedukan Bukit taun 682 Masehi jeung basana Sansekerta. Dina prasasti \u00e9ta nyebutkeun y\u00e9n pangadeg Karajaan Sriwijaya anu ngaranna \"Dapunta Hyang\" angkat ti \"Min\u0101nga\" ... Sababaraha ahli anu ngarujuk ti sumber prasasti \u00e9ta ngaduga, kecap barik ka-4 (...min\u0101nga) jeung ka-5 (t\u0101mvan...) sabenerna kagabung, nrpi ka jadi min\u0101ngat\u0101mvan jeung ditransliterasi kalawan ma\u2019na \"walungan kembar\". Walungan kembar maksadna dipercaya nunjuk ka papanggihna dua aliran Walungan Kamparm nya\u00e9ta \"Kampar K\u00e9nca\" jeung \"Kampar Katuhu\". Namung pamadegan ieu ditolak ku Casparis, anu ngabuktikeun y\u00e9n \"t\u0101mvan\" teu aya patalina jeung \"panggih\", sabab kecap \"panggih\" jeung \"muara\" og\u00e9 kapanggih di prasasti-prasasti titinggal zaman Karajaan Sriwijaya nu s\u00e9j\u00e9nna. Ku kituna kecap \"Minanga\" ngadeg sorangan jeung identik jeung sebutan \"Minang\" \u00e9ta sorangan. \nAsal-usul.\nTi tambo anu geus ditarima sacara tungturunan, nyaritakeun y\u00e9n karuhun maran\u00e9hna asalna ti Iskandar Zulkarnain. Najan tambo \u00e9ta teu kasusun sacara sistematis jeung leuwih ka sasakala babanding fakta sarta leuwih ngarujuk ka hiji karya sastra anu geus boga masarakat awam.\nMasarakat Minang mangrupa bag\u00e9an ti masarakat \"Deutro Melayu\" (Melayu Ngora) anu ngalakukeun migrasi ti daratan China Selatan ka pulo Sumatera di 2.500-2.000 taun baheula. Disawang kelompok masarakat ieu asup ti arah w\u00e9tan pulo Sumatera, nyusur aliran Kampar nepi ka dataran luhur anu disebut \"darek\" jeung jadi kampung urang Minangkabau. Sababaraha wewengkon \"darek\" ieu salajengna ngawentuk samacem konfederasi anu dipikawanoh ku ngaran \"luhak\", anu disebut og\u00e9 ku ngaran \"Luhak nan Tigo\", anu kasusun ti \"Luhak Limo Puluah\", \"Luhak Agam\", jeung \"Luhak Tanah Datar\". Dina mangsa pamar\u00e9tahan Hindia-Walanda, wewengkon \"luhak\" ieu jadi wewengkon reitorial pamar\u00e9ntahan anu disebut \"afdeling\", dipupuhuan ku salah saurang \"residen\" jeung ku masarakat Minangkabau disebut ku ngaran \"Tuan Luhak\".\nSaluyu jeung kamekaran jeung tumuwuhna masarakat, masarakat Minangkabau sumebar ka kawasan darek nu lian sarta ngawangun sababaraha kawasan anu tangtu jadi kawasan \"rantau\". Konsep rantau keur urang Minang mangrupa hiji kawasan anu jadi panto asup ka alam Minangkabau. Rantau og\u00e9 boga fungsi salaku tempat n\u00e9angan kahirupan, kawasan padagangan. Rantau di Minangkabau dipikawanoh ku \"Rantau nan duo\" kabagi ku \"Rantau di Hilia\" (kawasan basisir w\u00e9tan) jeung \"Rantau di Mudiak\" (kawasan basisir kulon).\nMimitina sebutan urang Minang can dibedakeun jeung urang Melayu, namung ti abad ka-19, sesebutan Minang jeung Melayu mulai dibedakeun ti budaya matrilin\u00e9al anu angger babanding jeung patrilin\u00e9al anu diagem ku masarakat Melayu umumna. Salajengna nyieun kelompok ieu terus lumangsung keur kapentingan sensus penduduk atawa pulitik.\nAgama.\nMasarakat Minang kiwari pangagem agama Islam, lamun aya masarakatna kaluar ti agama islam (\"murtad\"), sacara langsung anu aya patalina dianggap kaluar ti masarakat Minang, dina istilahna disebut \"dibuang sapanjang adat\". Agama Islam disawang asup ngaliwatan kawasan basisir w\u00e9tan, sanajan aya anggapan ti basisir kulon, utamana di kawasan Pariaman, namung kawasan \"Arcat\" (Aru dan Rokan) sarta Inderagiri anu aya di basisir w\u00e9tan og\u00e9 geus jadi kawasan palabuan Minangkabau, jeung walungan Kampar, sarta Batang Kuantan nu huluna di kawasan alas Minangkabau. Sarta hal ieu og\u00e9 dipatalikeun jeung sesebutan \"Urang Siak\" ngarujuk ka jalma-jalma anu ahli jeung tekun dina agama Islam, masih tetep dipak\u00e9 di dataran luhur Minangkabau.\nSateuacan Islam ditarima sacara luas, masarakat ieu ti sababaraha bukti ark\u00e9ologis nunjukkeun kungsi ngagem agama Buddha utamana di mangsa Karajaan Sriwijaya, Dharmasraya, nepi ka mangsa pamar\u00e9ntahan Adityawarman jeung anakna Ananggawarman. Salajengna parobahan struktur karajaan jeung munculna Karajaan Pagaruyung anu geus ngadopsi Islam dini sistim pamar\u00e9ntahanna, najan nepi abad ke-16, \"Suma Oriental\" masih nyebutkeun ti 3 raja Minangkabau ngan hiji nu geus ngagem Islam.\nAdat jeung Budaya.\nAdat jeung budaya Minangkabau ngaguratkeun ka indung (matrilin\u00e9al), pihak aw\u00e9w\u00e9 boga hak salaku pawaris harta pusaka jeung duduluran. Nurutkeun tambo, sistim adat Minangkabau nu mimiti diwanohkeun ku dua urang duduluran, Datuk Perpatih Nan Sebatang jeung Datuk Ketumanggungan. Datuk Perpatih ngawariskeun sistim adat Bodi Caniago anu demokratis, sedengkeun Datuk Ketumanggungan ngawariskeun sistim adat Koto Piliang anu aristokratis. Dina lalampahanna, dua sistim ieu dipikawanoh ku \"kelarasan\" ieu anu silih eusi jeung ngawangun sistim masarakat Minangkabau.\nDina masarakat Minangkabau, aya tilu pancang anu ngawangun jeung ngajaga kautuhan budaya sarta adat istiadat. Maran\u00e9hna nya\u00e9ta alim ulama, cerdik pandai, jeung ninik mamak, anu dipikawanoh ku \"Tali nan Tigo Sapilin\". Tilu-tiluna silih lengkepan dina posisi nu sarua luhurna. Dina masarakat Minangkabau anu demokratis jeung egaliter, sakab\u00e9h urusan masarakat dimusyawarahkeun ku katilu unsur \u00e9ta sacara mufakat.\nBasa.\nBasa Minangkabau mangrupa salah sahiji cabang basa Austronesia. Sanajan aya beda pamadegan ngeunaan patalina basa Minangkabau jeung basa Melayu, aya anu nganggap basa anu dituturkeun masarakat ieu salaku bag\u00e9an ti dial\u00e9k Melayu, sabab lobana sasaruaan wanda kecap jeung wangun tuturan ti jerona, iwal ti \u00e9ta justru nganggap basa ieu mangrupa basa mandiri anu beda jeung Melayu sarta aya og\u00e9 anu nyebutkeun basa Minangkabau mangrupa basa proto-Melayu.\nLian ti \u00e9ta di masarakat panutur basa Minang \u00e9ta sorangan og\u00e9 geus aya sababaraha ragem dial\u00e9k gumantung ka wewengkonna sewang-sewangan.\nKasenian.\nMasarakat Minangkabau ngabogaan sababaraha ragem atraksi jeung kasenian, saperti tari-tarian anu biasa ditampilkeun dina pesta adat atawa nikahkeun. Di antara tari-tarian \u00e9ta misalna \"Tari Pasambahan\" mangrupa tarian anu dipintonkeun boga maksud salaku ucapan pangbag\u00e9a wilujeng sumping atawa rasa hormat ka tamu istim\u00e9wa anu karek nepi, salajengna \"Tari Piring\" mangrupa wanda tarian kalawan gerak gancang ti pangibingna baru mawa piring di dampal leungeunna sewang-sewangan, anu dipirig ku lagu nu dipa\u00e9nkeun ku \"talempong\" jeugn \"saluang\".\n\"Silek\" atawa Silat Minangkabau mangrupa hiji senu bela diri tradisional has Minangkabau ieu anu geus mekar ti bahaeula. Iwal ti \u00e9a, aya og\u00e9 tarian anu campur jeung \"silek\" anu disebut ku \"randai\". Randai biasa pirig ku kakawihan atawa disebut og\u00e9 ku \"sijobang\", dina randai ieu aya seni drama dumasar skenario.\nDi sagigireun \u00e9tam Minangkabau og\u00e9 punjul dina seni kekecapan. Aya tilu genre seni kekecapan, nya\u00e9ta \"pasambahan\", indang, jeung salawat dulang. Seni kekecapan atawa silat lidah, leuwih munjulkeun kekecapan sindiran, kiasan, ibarat, alegori, metafora, jeung aphorisme. Dina seni kekecapan saurang diajarkeun pikeun mertahankeun kahormatan jeung harga diri tampa ngagunakeun sanjata jeung kontak fisik.\nRumah adat.\nRumah adat Minangkabau disebut \"Rumah Gadang\", anu biasana diwangun di luhur taneuh kulawarga induk dina adat sacara tuturunan. Imah Gadang ieu dijieun ngawangun opat pasagi panjang jeung dibagi ku dua bag\u00e9an hareup jeung tukang. Umumna bahan kayu, jeung saliwat katingal saperti wangun imah panggung kalawan hateup anu has, nonjol saperti tanduk munding anu biasa disebut \"gonjong\" jeung baheulana hateup ieu bahanna ijuk sateuacan diganti ku hateup seng.\nNamung ngan aw\u00e9w\u00e9 jeung salakina, sarta anak-anakna anu cicing di imah gadang. Sedengkeun lalaki kaum anu geus ngabogaan istri cicing di imah istrina. Lamun lalaki anggota kaum nu teu acan nikah, biasana sar\u00e9 di surau. Surau biasana diadegkeun teu jauh ti komplek imah gadang \u00e9ta, iwal ti fungdina salaku tempat ibadah, og\u00e9 fungsina salaku tempat cicing lalaki nu geus dewasa mung teu acan nikah.\nSalian \u00e9ta dina budaya Minangkabau, teu sakab\u00e9h kawasan diijinan ngadegkeun \"Rumah Gadang\", ngan dina kawasan anu geus statusna nagari hungkul, imah adat diijinan diadegkeun.\nNikahan.\nDi adat budaya Minangkabau, nikahan mangrupa salah sahiji kajadian penting dina siklus kahirupan, jeung mangrupa mangsa alihan anu kacida aya artina dina ngawangun kelompok leutik kulawarga anyar ngalanjut tungturunan. Keur lalaki Minang, nikahan og\u00e9 jadi proses keur asup ka lingkungan anyar, nya\u00e9ta kulawarga istrina. Sedengkeun keur pihak aw\u00e9w\u00e9, jadi salah sahiji proses dina nambahan anggota di komunitas rumah gadang aranjeunna.\nDina prosesi nikahan adat Minangkabau, biasa disebut \"baralek\", boga sababaraha tahapan anu umum dilakukeun. Dikawitan ku \"maminang\" (ngalamar), \"manjapuik marapulai\" (ngajemput calon salaki), nepi ka \"basandiang\" (resepsi). Sanggeus \"maminang\" jeung muncul kasapukan \"manantuan hari\" (nangtukeun po\u00e9 nikahan), ku kituna salajengna dilanjutkeun ku nikahan sacara Islam anu biasana dilakukeun di Masigit, sateuacan dua calon resepsi. Di nagari nu tangtu sateuacan \"ijab kabul\" di hareupeun panghulu atawa \"tuan kadi\", salon salaki bakal dib\u00e9r\u00e9 gelar anyar salaku sebutan gaganti ngaran leutikna. Salajengna masarakat bakal nyebutna kalawan gelar anyar. Gelar sebutan \u00e9ta biasana dimimitian ku \"sutan\", \"bagindo\" atawa \"sidi\" di kawasan basisir. Sedengkeun di kawasan \"luhak limo puluah\", m\u00e9r\u00e9 gelar ieu teu lumaku.\nSosial kamasarakatan.\nS\u00e9k\u00e9 S\u00e9l\u00e9r.\nBangsa dina tatanan masarakat Minangkabau mangrupa basis ti organisasi sosial sakaligus tempat perang kakawasaan anu fundamental. Wangenan mimiti \"suku\" dina Basa Minang bisa boga maksud \"satu per-empat\", nepi ka lamun dipatalikeun jeung nangtungkeun hiji nagari di Minangkabau, bisa disebutkeun sampurna lamun geus kawengku ku komposisi opat suku anu nyicingan tempat \u00e9ta. Salajengna, unggal suku dina tradisi Minang, di\u00e9nt\u00e9p ti gurat pancakaki anu sarua ti indung jeung disawang ti hiji tungturunan karuhun anu sarua.\nSalain salaku basis pulitik, s\u00e9l\u00e9r og\u00e9 mangrupa basis ti unit-unit ekonomi. Kabeungharan ditangtukeun ku kapamilikan taneuh kulawarga. Harta, jeung sumber-sumber hasil s\u00e9j\u00e9nna anu sakab\u00e9hna dipikawanoh salaku harta pusaka. Harta pusaka mangrupa milik babarengan ti sakab\u00e9h anggota kaum-kulawarga. Harta pusaka teu bisa dijualbeuli jeung teu jadi milik pribadi. Harta pusaka samacem dana jaminan babarengan keur ngajaga anggota kaum-kulawarga ti kamalaratan. Lamun aya anggota kulawarga anu ngalaman kasusaha atawa meunang bala, ku kituna harta pusaka bisa digad\u00e9keun.\nS\u00e9l\u00e9r kabagi ka sababaraha cabang kulawarga anu leuwih leutik atawa disebut \"payuang\" (payung). Aya og\u00e9 unit anu pangleutikna sanggeus \"sapayuang\" disebut \"saparuik\". salah sahiji \"paruik\" (beuteung) biasana cicing di hiji rumah gadang sacara babarengan.\nNagari.\nDaerah Minangkabau kasusun ti sababaraha nagari. Nagari ieu mangrupa daerah otonomi kalawan kakawasaan luhur di Minangkabau. Teu aya kakawasaan sosial jeung pulitik s\u00e9j\u00e9nna nu bisa turut campur adat di hiji nagari. Nagari anu b\u00e9da bakal ngabogaan sipat adat anu b\u00e9da. Unggal nagari dipingpin ku salah sahiji dewan anu kawengku ti pupuhu adat ti sakab\u00e9h s\u00e9l\u00e9r anu aya di nagari \u00e9ta. Dewan ieu disebut salaku Kerapatan Adat Nagari (KAN). Jeung hasil musyawarah jeung mufakat dina dewan ieu hiji kaputusan jeung aturan anu ngabeungkeut keur nagari anu dihasilkeun.\nFaktor utama anu nangtukeun dinamika masarakat Minangkabau nya\u00e9ta ayana kompetisi anu konstan antar nagari, kaum kulawarga, jeung individu keur meunangkeun status jeung prestise. Ku kituna unggal sirah kaum bakal lomba keur ngaronjatkeun prestise kaum-kulawargana jeung n\u00e9angan kabeungharan (dagang) sarta nyakolakeun anggota kaum ka tingkat anu pangluhurna.\nDina ngawangun hiji nagari ti baheulana geus dipikawanoh ku istilah wejangan anu aya di masarakat adat Minang \u00e9ta sorangan nya\u00e9ta \"Dari Taratak manjadi Dusun, dari Dusun manjadi Koto, dari Koto manjadi Nagari, Nagari ba Panghulu\". Jadi dina sistim administrasi pamar\u00e9ntahan di Minang dimimitian ti struktur pangrendahna disebutkeun ku \"Taratak\", salajengna mekar jadi \"Dusun\", salajengna mekar jadi \"Koto\" jeung salajengna mekar jadi \"Nagari\". Biasana unggal nagari diwangun minimal geus kawengku ku 4 s\u00e9l\u00e9r anu ngadomisili kawasan \u00e9ta.\nsirah kaum bakal lomba keur ngaronjatkeun prestise kaum-kulawargana jeung n\u00e9angan kabeungharan (dagang) sarta nyakolakeun anggota kaum ka tingkat anu pangluhurna.\nDina ngawangun hiji nagari ti baheulana geus dipikawanoh ku istilah wejangan anu aya di masarakat adat Minang \u00e9ta sorangan nya\u00e9ta \"Dari Taratak manjadi Dusun, dari Dusun manjadi Koto, dari Koto manjadi Nagari, Nagari ba Panghulu\". Jadi dina sistim administrasi pamar\u00e9ntahan di Minang dimimitian ti struktur pangrendahna disebutkeun ku \"Taratak\", salajengna mekar jadi \"Dusun\", salajengna mekar jadi \"Koto\" jeung salajengna mekar jadi \"Nagari\". Biasana unggal nagari diwangun minimal geus kawengku ku 4 s\u00e9l\u00e9r anu ngadomisili kawasan \u00e9ta.\nPanghulu.\nPanghulu atawa biasa anu dib\u00e9r\u00e9 gelar kalawan datuk, mangrupa pupuhu kaum kulawarga anu diangkat ku anggota kulawarga keur sakab\u00e9h problem kaum. Panghulu biasana lalaki anu kapilih di antara anggota kaum lalaki s\u00e9j\u00e9nna. Unggal kaum-kulawarga bakal milih lalaki anu mah\u00e9r dina nyarita, wijaksana, jeung paham ka adat, keur ngadiukan kalungguhan posisi ieu. Hal ieu dilantarankeun anjeunna boga tanggung jawab ngurus sakab\u00e9h wakil kaum dina masarakat nagari. Unggal panghulu ngadeg sajajar jeung panghulu nu s\u00e9j\u00e9nna, nepi ka dina rapat nagari sakab\u00e9h panghulu anu diwakilan unggal kaum boga nil\u00e9y sarua.\nSaluyu jeung nambahna anggota kaum, sarta masalah jeung konflik intern anu muncul, ku kitu sakapeung dina hiji kulawarga posisi kapanghuluan ieu dipecah jadi dua. Atawa sabalikna, anggota kaum anu makin saeutik jumlahna, sok bakal ngagabungkeun gelar kapanghuluan ka kulawarga s\u00e9j\u00e9nna anu sabangsa. Hal ieu ngakibatkeun robahna jumlah panghulu dina hiji nagari.\nNgabogaan panghulu anu ngawakilan sora kaum dina rapat nagari, mangrupa hiji prestise jeung harga diri. Nepi unggal kaum bakal usaha sakuatna keur panghuluna sorangan. Kaum-kulawarga anu gelarna kapanghuluanna geus lila kalipet, bakal usaha ngarojatkeun deui posisina ti n\u00e9angan kabeungharan keur \"meuli\" gelar panghuluna anu geus lila runtag. Ngadegna panghulu ngaluar biaya badag, nepi ka tekenan keur ngadegkeun panghulu sok muncul ti kulawarga beunghar.\nKarajaan.\nDina laporan Hubert Joseph J\u00e9an Lambert de Stuers ka pamar\u00e9ntah Hindia-Walanda, nyebatkeun y\u00e9n di alas Minangkabau, teu kungsi aya kakawasan pam\u00e9ntahan puseur di handapeun saurang raja. Ngan aya nagari-nagari leutik nu mirip jeung pamar\u00e9ntahan polis-polis di mangsa Yunani kuno. Mung ti sababaraha prasasti anu kapanggih di alas Minangkabau, sarta ti tambo nu aya di masarakat, etnis Minangkabau kungsi aya di hiji sistem karajaan anu kuat kalawan daerah kakawasaan ngawengku pulo Sumatera og\u00e9 nepi ka Semenanjung Malaya. Sababaraha nu aya wewengkon Minangkabau antarana Karajaan Dharmasraya, Karajaan Pagaruyung, jeung Karajaan Inderapura.\nMinangkabau parantauan.\nMinangkabau parantauan mangrupa istilah keur urang Minang anu hirup di luar provinsi Sumatera Barat, Indonesia. Parantauan mangrupa proses interaksi masarakat Minangkabau jeung dunya luar. Kagiatan ieu mangrupa hiji lalampahan pangalaman jeung g\u00e9ografis, kalawan ninggalkeun kampungna keur n\u00e9angan kahad\u00e9an hirup di nagara batur. Kulawarga anu geus heubeul ngabogaan traidisi rantau, biasana ngabogaan dulur di unggal dayeuh di Indon\u00e9sia jeung Malaysia. Kulawarga anu pangkuatna dina ngamekarkeun tradisi rantau biasana dating ti kulawarga pangrajin-pangrajin, jeung nu nungtut \u00e9lmu agama.\nNu ngarantau biasana geus angkat ngarantau ti umur welasan taun, boh salaku padagang atawa nungtut \u00e9lmu. Keur sabag\u00e9an badag masarakat Minangkabau, ngarantau mangrupa salah sahiji cara anu id\u00e9al keur ngahontal kasuksesan. Kalawan ngarantau og\u00e9 prestise jeung kahormatan individu di tengah lingkungan adatna.\nTi parantauan, unggal nu ngarantau biasana ngirimkeun sabag\u00e9an hasilna ka kampongna keur diinvestasikeun dina usaha kulawargana, nya\u00e9ta ngalobaan sawah, nyepeng kendali ngolah lahan, atawa ngajemput sawah-sawah anu digad\u00e9keun. Artos ti unggal nu ngarantau biasana og\u00e9 dipak\u00e9 keur ngarenovasi sarana-sarana nagari, saperti masigit, jalan, atawa gawir sawah. \nJumlah parantau.\nEtos ngarantau urang Minangkabau kacida luhurna, nepi ka disawang pangluhurna di Indon\u00e9sia. Ti hasil studi anu kungsi dilakukeun ku Mochtar Naim, ti taun 1961 aya nepi ka 32% urang Minang anu domisilina di luar Sumatera Barat. Salajengna di taun 1971 jumlahna nambah jadi 44%. Dumasar sensus taun 2010, etnis Minang anu dumuk di Sumatera Barat jumlahna 4,2 juta jiwa, kalawan disawang nepi ka sabag\u00e9an urang Minang aya di parantauan. Mobilitas migrasi urang Minangkabau kalawan proporsi badag aya di rentang antara taun 1958 nepi ka taun 1978, di dinya leuwih ti 80% parantau anu netep di luar Minang geus kaluar ti Minang ti mangsa colonial Walanda. Nempo data \u00e9a, ku kituna aya parobahan nu kacida badag di etos ngarantau urang Minangkabau dibandingkeun s\u00e9l\u00e9r nu lian di Indon\u00e9sia. Sabab nurutkeun sensus taun 1930, parantau Minangkabau ngan 10,5% di handap suku Baw\u00e9an (35,9%), Batak (14,3%) jeung Banjar (14,2 %).\nNaming teu aya angka pasti ngeunaan jumlah urang Minang di parantauan. Angka-angka anu ditampilkeun dina itungan, biasana ngan ngasupkeun parantau anu lahir di Sumatera Barat. Naming can ngawengku turunan-turunan Minang anu geus sababaraha generasi ngajrek di parantauan.\nPara parantau Minang, hamper sakab\u00e9hna aya di dayeuh-dayeuh badag Indon\u00e9sia jeung Malaysia. Di sababaraha dayeuh, jumlah urang Minang kacida lobana nepi ka jadi mayoritas. Di Pekanbaru, parantau Minang jumlahna 37,7% ti sakab\u00e9h masarakat kota, jeung jadi etnis pangbadagna di dayeuh \u00e9ta. Jumlah ieu ngalaman panurunan lamun dibandingkeun jeung taun 1971 anu nepi ka 65%. Di dayeuh s\u00e9j\u00e9nna, jumlah urang Minangkabau nepi ka 10% atawa leuwih ti sakab\u00e9h panduduk dayeuh \u00e9ta nya\u00e9ta Takengon (25,9%), Sigli (25,4%), Tanjung Pinang (20%), Binjai (16,6), Sibolga (16,6%), Sabang (15,9%), Gunungsitoli (14,5%), Tanjung Balai (13,9%), [[Medan] (13,5%), Padang Sidempuan (13,3%), Palembang (10%), sarta Jakarta (10%).\nGelombang rantau.\nNgarantau di etnis Minang geus lumangsung geus lila. Sajarah nyatet migrasi nu munggaran di abad ka-7, di mana loba padagang-padagang emas anu asalna ti alas Minangkabau ngalakukeun padagangan di muara Jambi, jeung kalibet di pangwangunan Karajaan Malayu. Migrasi badag kajadian di abad ka-14, di dinya loba kulawarga Minang anu pindah ka basisir w\u00e9tan Sumatera. Maran\u00e9hna nyieun koloni-koloni dagang di Kabupaten batubara, Kabupaten Pelalawan, nepi ka lintas laut ka Penang jeung Negeri Sembilan, [[Malaysia]]. Babarengan jeung ombak rantau Minang loba anu netep di Meulaboh, Aceh tempat tungturunan Minang anu dipikawanoh ku sebutan Aneuk Jamee; Barus, Mandailing Natal, nepi ka Bengkulu. Sanggeus Kasultanan Malaka dicekel ku Portugis di taun 1511, loba kulawarga Minangkabau anu pindah ka Sulawesi Selatan. Maran\u00e9hna jadi pangrojong Karajaan Gowa, salaku padagang jeung administrator karajaan. Datuk Makotta jeung istrina Tuan Sitti, salaku cikal bakal kulawarga Minangkabau di Sulawesi. Ombak migrasi salajengna kajadian di abad ka-18, nya\u00e9ta nalika Minangkabau ngabogaan hak istimewa keur nyicingan kawasan Karajaan Siak.\nDina mangsa panjajagan Hindia-Walanda, migrasi badag deui kajadian di taun 1920, nalika pakebonan bako di Deli Serdang, Sumatera Timur mimiti dinuka. Dina mangsa kamerdikaan, Minang parantauan loba nyicingan dayeuh badag di Jawa, di taun 1961 jumlah parantau Minang utamana di Jakarta ngaronjat jadi 18,7 dibandingkeun jeung tingkat kamekaran panduduk dayeuh nu ngan 3,7 kali, jeung dina taun 1971 etnis ieu disawang jumlahna geus 10% ti jumlah panduduk Jakarta mangsa harita. Kiwari Minang parantauan geus kasebar di nagara-nagara luar nagri.\nParantauan intelektual.\nDi ahir abad ka-18, loba mahasiswa Minang anu ngarantau ka Mekkah keur neuleuman agama Islam, di antarana Haji Miskin, Haji Piobang, jeung Haji SUmanik. Nepina di lemah cai, aranjeunna jadi panyokong kuat gerakan Paderi jeung nyebarluaskeun pamikiran Islam anu murni di sakab\u00e9h Minangkabau jeung mandailing. Ombak kadua parantauan ka Timur Tengah kajadian di awal abad ka-20, anu dimotoran ku Abdul Karim Amrullah, sy\u00e9kh Tahir Kalaluddin Al-Azhari, Muhammad Jamil Jambek, jeung sy\u00e9kh Ahmad Khatib al-Minangkabawi.\nSalian Timur Tengah, mahasiswa Minangkabau og\u00e9 loba nu ka Eropa. Maran\u00e9hna nya\u00e9ta Abdoel Rivai, Muhammad Hatta, Sutan Syahrir, Roestam Effendi, jeung Nazir Pamuntjak. Intelektual s\u00e9j\u00e9n, Tan Malaka hirup ngumbara di dalapan nagara Eropa jeung Asia, ngawangun jaringan gerakan kamerdikaan Asia. Sakab\u00e9h mahasiswa Minang \u00e9ta, anu ngarantau di Eropa ti abad ka-19, jadi pajoang kamerdikaan jeung nu ngadegkeun R\u00e9publik Indon\u00e9sia.\nSabab ngarantau.\nFaktor budaya.\nAya loba pedaran dina fenomena ieu, salah sahiji sababna nya\u00e9ta sistim matrilin\u00e9al. Ku sistim ieu, pangawasaan harta pusaka dicepeng ku kaum aw\u00e9w\u00e9 sedengkeun hak kaum lalaki dina hal ieu leutik pisan. Salian ti \u00e9ta, sanggeus akil baligh lalaki teu meunang sar\u00e9 di imah kolotna, sabab imah ngan keur kaum aw\u00e9w\u00e9 jeung salakina, sarta anak-anakna.\nUnggal nu ngarantau balik deui ka kampungna, biasana bakal nyaritakeun pangalaman ngarantau ka barudak kampungna. Daya irut kahirupan nu ngarantau ieu nu boga pangaruh di masarakat Minangkabau ti leutik k\u00e9n\u00e9h. Saha wa\u00e9 nu teu pernah nyoba ngarantau, ku kituna man\u00e9hna sok dihina ku babaturanna. Hal ieu nu jadi sabab lalaki Minang milih ngarantau. Ayeuna aw\u00e9w\u00e9 Minangkabau og\u00e9 biasa ngarantau. Teu ngan saukur alesan ngilu lalaku, ngan hayang pisan dagang, napakan karier jeung ngalanjutkeun pendidikan.\nNurutkeun Rudolf Mrazek, sosiolog Walanda, dua tipologi budaya Minang, nya\u00e9ta dinamisme jeung anti parokialisme ngalahirkeun jiwa merdika, kosmopolitan, egaliter, jeung wawasan nu jembar, hal ieu nu nyababkeun kawentukna budaya ngarantau di masarakat Minangkabau. Sumanget keur ngarobah nasib kalawan nyukcruk \u00e9lmu jeung kabeungharan, sarta wejangan Minang nu nyebutkeun \"Karatau madang dahulu, babuah babungo alun, marantau bujang dahulu, di rumah paguno balun\" (leuwih had\u00e9 angkat ngarantau batan dikampung can aya gunana) ngabalukarkeun lalaki Minang keur angkat ngarantau ti ngora k\u00e9n\u00e9h.\n[[Gambar:Bamboofabric.gif|thumb|right|200px|Salasahiji motif tenun Songket Minangkabau khas nagari Pandai Sikek]]\nFaktor ekonomi.\nPedaran san\u00e9s nya\u00e9ta tumuwuhna panduduk anu teu kaaping ku sumber daya alam anu bisa diolah. Lamun baheula hasil tatan\u00e9n jeung ngebon, sumber nu punjul di tempat maran\u00e9hna hirup bisa ngahirupan kulawarga, ku kituna dina mangsa kiwari hasil sumber daya alam anu jadi panghasilan punjul maran\u00e9hna \u00e9a teu cukup keur m\u00e9r\u00e9 hasil keur minuhan kabutuhan babarengan, sabab kudu dibagi jeung sababaraha kulawarga. Salian ti \u00e9ta nya\u00e9ta mekarna kasempetan anyar kalawan dibukana daerah pakebonan jeung patambangan. Faktor-faktor ieu anu salajengna ngarojong kana urang Minang kudu angkat ngarantau di nagri batur. Keur kadatangan nu munggaran di lemah rantau, biasana nu ngarantau nganjrek heuka di imah dunsanak anu dianggap salaku induk semang. Nu ngarantau anyar ieu biasana profesina salaku padagang leutik.\nSalian ti \u00e9ta, ekonomi masarakat Minangkabau ti baheula geus dirojong ku kamampuan dagang, utamana ngadistribusikeun hasil bumi maran\u00e9hna. Kawasan alas Minangkabau, sacara g\u00e9ologis ngabogaan cadangan bahan baku utamana emas, tambaga, timah, seng, merkuri, jeung beusi, sakab\u00e9hna bahan \u00e9ta geus mampu diolah ku maran\u00e9hna. nepi ka sebutan \"suvarnadvipa\" (pulau emas) anu muncul ti carita sasakala di India sateuacan Masehi, mungkin og\u00e9 ngarujuk ka Pulo Sumatera sabab hal ieu.\nPadagan ti Jazirah Arab abad ka-9, geus ngalaporkeun y\u00e9n masarakat di Pulo Sumatera geus ngagunakeun emas dina padaganganna. Salajengna dilanjutkeun di abad ka-13 dipikanyaho aya raja di Sumatera anu ngagunakeun mahkota emas. Tom\u00e9 Pires di abad ka-16 nyebutkeun y\u00e9n emas anu didagangkeun di Malaka, apnchur (Barus), Tico (Tiku) jeung Priaman (Pariaman), asalna ti kawasan alas Minangkabau. Disebutkeun og\u00e9 kawasan Indragiri di sehiliran Batang Kuantan di basisir w\u00e9tan Sumatera, mangrupa puseur palabuan ti raja Minangkabau.\nDina prasasti anu ditinggalkeun ku Adityawarman disebut y\u00e9n anjeunna nya\u00e9ta pangawasa bumi emas. Hal ieu jadi hiji sabab, ngarojong Walanda ngawangun palabuan di Padang jeung nepi abad ka-17 Walanda masi nyebut \u201cnu ngawasa emas\u201d ka raja Karajaan Pagaruyung. Salajengna m\u00e9na Thomas Diaz keur nalungtik hal \u00e9ta, ti laporanna man\u00e9hna asup ka alas Minangkabau ti basisir w\u00e9tan Sumatera jeung man\u00e9hna papanggih jeung saurang raja Minangkabau nalika \u00e9ta (Rajo Buo), jeung raja \u00e9a nyebutkeun y\u00e9n salah sahiji pagaw\u00e9an masarakatna nya\u00e9ta ngadulang emas.\nSementara itu dari catatan para g\u00e9ologi Belanda, pada sehiliran [[Batanghari]] dijumpai 42 tempat bekas penambangan emas dengan kedalaman mencapai 60 m sarta di [[Kerinci]] waktu itu, m\u00e9r\u00e9 ka masih menjumpai para pendulang emas. Sampai abad ke-19, legenda akan kandungan emas pedalaman Minangkabau, masih mendorong [[Stamford Raffles|Raffles]] untuk membuktikannya, sehingga dia tercatat sebagai orang Eropa pertama yang berhasil mencapai [[Pagaruyung, Tanjung Emas, Tanah Datar|Pagaruyung]] melalui pesisir barat Sumatera.\nFaktor perang.\n [[Gambar:Tuanku Imam Bonjol.jpg|thumb|left|150px|Tuanku Imam Bonjol, saurang anu jadi pamingpin Perang Padri, nu diilustrasikeun ku Hubert Joseph Jean Lambert de Stuers|de Stuers]]\nSababaraha perang og\u00e9 nimbulkeun ombak pindahna masarakat Minangkabau utamana ti da\u00e9rah konflik, sanggeus perang Padri, muncul gerakan barontak ti Batipuh nentang \u201ctanam paksa\u201d Walanda, disusul barontak Siti Manggopoh nangtang \"Belasting\" jeung gerakan komunis taun [[1926]]-[[1927]]. Sanggeus kamerdikaan muncul PRRI nu og\u00e9 nyababkeun munculna eksodus ged\u00e9-ged\u00e9an masarakat Minangkabau ka da\u00e9rah s\u00e9j\u00e9n. Ti sababaraha perang ieu, nembongkeun y\u00e9n masarakat Minang nu teu resep panindasan. Maran\u00e9hna bakal ngalakukeun palawanan kalawan kakuatan fisik, mung lamun teu mampuh maran\u00e9hna leuwih milih angkat ninggalkeun kampungna. Urang sakai dumasar carita tungturunan ti sesepuhna nyebutkeun y\u00e9n maran\u00e9hna asalna ti Pagaruyung. Urang Kubu nyebutkeun y\u00e9n urang ti Pagaruyung nya\u00e9ta dulurna. Kamungkinan masarakat kaasing ieu kaasup masarakat Minang nu ngalakukeun resistansi kalawan ninggalkeun kampung maran\u00e9hna sabab teu da\u00e9k narima parobahan di nagri man\u00e9hna. De Stuers sateuacanna og\u00e9 ngalaporkeun y\u00e9n masarakat \"Padangsche Bovenlanden\" kacida beda jeung masarakat di Jawa, di Pagaruyung man\u00e9hna nyaksian masarakatna percaya diri jeung teu minder ka urang Eropa. Man\u00e9hna ngarasakeun sorangan, panduduk lokal nu liliwatan di hareupeunna tampa meunang kaistimewaan, malihan aya panduduk nu m\u00e9nta udud, sarta m\u00e9nta seuneu keur udud \u00e9ta.\nNgarantau dina sastra.\nFenomena ngarantau dina masarakat Minangkabau, loba jadi inspirasi ti seniman. Hamka, dina novelna \"Merantau ke Deli\", caritan ngeunanaam pangalaman hirup ngarantau Minang ka Deli sarta nikah jeung aw\u00e9w\u00e9 Jawa. Novelna nu s\u00e9j\u00e9n nya\u00e9ta \"Tenggelamnya Kapal Van der Wijck\" og\u00e9 carita ngeunaan anak rantau Minang nu balik ka kampungna. Di kampung, man\u00e9hna meunang bangbaluh ti masarakat Minang nu mangrupa \"induk bako\"na sorangan. Salian novel karya Hamka, novel karya Marah Rusli, \"Siti Nurbaya\" jeung \"Salah Asuhan\"na Abdul Muis og\u00e9 nyaritakeun carita rantau Minang. Dina novel-novel \u00e9ta, dicaritakeun ngeunaan pasinggungan lalaki Minang jeung adat budaya Barat. Novel \"Negeri 5 Menara\" karya Ahmad Fuadi, nyaritakeun parantau Minang nu diajar di Pasantren Jawa nu ahirna jadi urang nu sukses. Dina wangun nu b\u00e9da, liwat karyana nu judulna \"Kemarau\", A.A Navis ngajak masarakat Minang keur ngawangun kampungna nu loba ditinggalkeun ku nu ngarantau.\nNovel nu carita ngeunaan ngarantau Minang \u00e9ta, biasana eusina krikit sosial jeung panulis ka adat budaya Minang nu kolot jeung katinggaleun. Salian dina wangun novel, carita parantau Minang og\u00e9 dicaritakeun dina film \"Merantau\" karya sutradara [[Inggris]], Gareth Evans.\nUrang Minangkabau jeung kiprahna.\nUrang Minang kasohor salaku kelompok nu boga atikan, ku kituna maran\u00e9hna sumebar di sakab\u00e9h Indon\u00e9sia og\u00e9 nagara-nagara dina sababaraha macem profesi jeung kaahlian, antarana salaku politisi, panulis, ulama, pangajar, jurnalis, jeung padagang. Dumasar jumlah populasi nu relatif leutik (2,7% ti panduduk Indon\u00e9sia), Minangkabau mangrupa salah sahiji bangsa nu suks\u00e9s jeung loba nu geus kahontalna. Majalah Tempo dina edisi husus di taun 2000 nyatet y\u00e9n 6 ti 10 tokoh penting Indon\u00e9sia di abad ka-20 mangrupa urang Minang. 3 ti 4 urang nu ngadegkeun R\u00e9publik Indon\u00e9sia nya\u00e9ta putra-putra Minangkabau.\nKaberhasilan jeung kasuksesan urang Minang loba dihontal nalika di parantauan. Ti baheula geus angkat ngarantau ka sababaraha daerah di [[Jawa]], [[Sulawesi]], semenanjung Malaysia, [[Thailand]], Brunei, nepi [[Philipina]]. Di taun 1390, Raja Bagindo ngadegkeun Kasultanan Sulu di Filipina kidul. Di abad ka-14 urang Minang ngalakukeun migrasi ka Negeri Sembilan, Malaysia jeung ngangkat raja keur nagri anyar \u00e9ta ti kaum maran\u00e9hna. Raja Melewar mangrupa raja munggaran Negeri Sembilan nu diangkat di taun 1773. Di tungtung abad ka-16, ulama Minangkabau Dato Ri Bandang, Dato Ri Patimang, jeung Dato Ri Tiro, nyebarkeun Islam di Indon\u00e9sia timur jeung ngaislamkeun Karajaa Gowa. Sanggeus huru-hara di Kasultanan Johor, di taun 1723 putra Karajaan Pangaruyung nu gelarna Sultan Abdul Jalil Rahmad Syah I nu sateuacanna og\u00e9 mangrupa Sultan Johor ngadegkeun Karajaan Siak di daratan [[Riau]].\nKadatangan reformis Muslim nu nungtut \u00e9lmu di Kairo jeung Mekkah mangaruhan sistim atikan di Minangkabau. Sakola Islam mod\u00e9rn Sumatera Thawalib jeung Diniyah Putri loba ngalahirkeun aktivis anu loba boga peran dina proses kamerdikaan, antarana A.R Sutan Mansur, Siradjuddin Abbas, jeung Djamaluddin Tamin.\nDina periode 1920 - 1960, loba politisi Indon\u00e9sia boga pangaruh ti ranah Minangkabau. Jadi salah sahiji motor pajoangan kamerdikaan Asia, di taun 1923 Tan Malaka kapilih jadi wakil Komunis Internasional keur wilayah Asia Tenggara. Politis Minang s\u00e9j\u00e9nna Muhammad Yamin, jadi pelopor Sumpah Pemuda nu ngahijikeun sakab\u00e9h rakyat Hindia-Walanda. Di jero Volksraad, politisi asal Minang nu pangpentingna. Maran\u00e9hna antarana Jahja Datoek Kajo, Agus Salim, jeung Abdul Muis. Tokoh Minang s\u00e9j\u00e9nna Mohammad Hatta, jadi ko-proklamator kamerdikaan Indon\u00e9sia. Sanggeus kamerdikaan, opat urang Minangkabau diuk salaku perdana menteri (Sutan Syahrir, Mohammad Hatta, Abdul Halim, jeung Muhammad Natsir), saurang pr\u00e9sid\u00e9n (Assaat), saurang salaku wakil pr\u00e9sid\u00e9n (Mohammad Hatta), saurang jadi pamingpin parlemen (Chaerul Saleh), jeung sababaraha jadi menteri, di antarana nu cukup kawentar nya\u00e9ta Azwar Anas, Fahmi Idris, jeung Emil Salim. Emil jadi urang Indon\u00e9sia panglilana di kamentrian RI. Minangkabau, salah sahiji ti dua etnis salian etnis Jawa, nu ngabogaan wakil ti unggal kabinet pamar\u00e9ntahan Indon\u00e9sia. Salian ti pamar\u00e9ntahan, di masa Demokrasi Liberal parlemen Indon\u00e9sia didominasi ku politisi Minang. Maran\u00e9hna kagabung ka jero aneka macem part\u00e9y id\u00e9ologi, islamis, nasionalis, komunis, jeung sosialis.\nDi sagigireun ngajabat gubernur Sumatera Tengah/Sumatera Barat, urang-urang Minangkabau og\u00e9 diuk salaku gubernur di Indon\u00e9sia. Maran\u00e9hna nya\u00e9ta Datuk Djamin (Jawa Barat), Daan Jahja (Jakarta]), Muhammad Djosan jeung Muhammad Padang (Maluku), Anwar Datuk Madjo Basa Nan Kuniang jeung Moenafri (Sulawesi Tengah), Adenan Kapau Gani (Sumatera Selatan), Eni Karim (Sumatera Utara), sarta Djamin Datuk Bagindo (Jambi).\nSababaraha part\u00e9y pulitik Indon\u00e9sia anu diadegkeun ku politisi Minang. Pari jeung Partai Murba diadegkeun ku tan Malaka, Partai Sosialis Indon\u00e9sia ku Sutan Sjahrir, PNI Baru ku Mohammad Hatta, Masyumi ku Mohammad Natsir, Perti ku Sulaiman ar-Rasuli, jeung Persatuan Muslim Indon\u00e9sia ku Rasuna Said. Salian ngadegkeun part\u00e9y politik, politisi Minang og\u00e9 loba ngahasilkeun buku-buku nu jadi bacaan wajib ti aktifis pergerakan. Buku-buku bacaan utamana nya\u00e9ta, \"Naar de Republiek Indonesia\", \"Madilog\", jeung \"Massa Actie\" karya Tan Malaka, \"Alam Pikiran Yunani\" jeung \"Demokrasi Kita\" karya Hatta, \"Fiqhud Dakwah\" jeung \"Capita Selecta\" karya Natsir, sarta \"Perjuangan Kita\" karya Sutan Sjahrir.\nPanulis Minang loba mangaruhan kamekaran basa jeung sastra Indon\u00e9sia. Maran\u00e9na namekarkeun basa ngaliwatan sababaraha macem karya tulis jeung kaahlian. Marah Rusli, Abdul Muis, Idrus, Hamka, jeung A.A Navis boga karya ngaliwatan panulisan novel. Nur Sutan Iskandar novelis Minang s\u00e9j\u00e9nna, kacatet salaku panulis novel Indon\u00e9sia nu pang produktif. Chairil Anwar jeung Taufik Ismail karyana ngaliwatan panulisan sajak. Sarta Sutan Takdir Alisjahbana, novelis sakaligus ahli tata basa, ngalakukeun mod\u00e9rnisasi basa Indon\u00e9sia nepi bisa jadi basa persatuan nasional. Novel-novel sastrawan Minang saperti \"Siti Nurbaya\", \"Salah Asuhan\", \"Tenggelamnya Kapal Van Der Wijck\", \"Layar Terkembang\", jeung \"Robohnya Surau Kami\" geus jadi bahan bacaan wajib keur siswa sakola ti Indon\u00e9sia jeung Malaysia.\nSalian ngaliwatan karya sastra, ngamekarkeun basa Indon\u00e9sia og\u00e9 dilakukeun ku jurnalis Minang. Maran\u00e9hna antarana Djamaluddin Adinegoro, Rosihan Anwar, jeung Ani Idrus. Di sagigireun Abdul Rivai anu disebut salaku Perintis Pers Indon\u00e9sia, Rohana Kudus nu medalkeun \"Sunting Melayu\", jadi wartawan sakaligus nu boga koran aw\u00e9w\u00e9 munggaran di Indon\u00e9sia.\nDi Indon\u00e9sia jeung Malaysia, disagigireun urang Tionghoa, urang Minang jeung kawentar salaku pangusaha nu punjul. Loba pangusaha Minang sukses bisnis di widang padagangan tekstil, rumah makan, hotel, pendidikan, jeung rumah sakit. Di antarana figur pangusaha sukses nya\u00e9ta, Abdul Latief (pemilik \"TV One\"), Basrizal Koto (nu ngabogaan paternakan sapi pangbadagna di Asia Tenggara), Hasyim Ning (pangusaha ngarakit mobil munggaran di Indon\u00e9sia), jeung Tunku Tan Sri Abdullah (nu boga \"Melewar Corporation\" Malaysia).\nLoba og\u00e9 urang Minang nu sukses di dunya hiburan, ti sutradara, produser, penyanyi, atawa artis. salah sahiji sutradara jeung produser aya Usmar Ismail, Asrul Sani, Djamaludin Malik, jeung Arizal. Arizal nepi ka jadi sutradara jeung produser film nu panglobana ngahasilkeun karya. Sakurang-kurangna 52 film jeung 8 sinetron dina 1.196 episode geus dihasilkeunna. Film-film karya sin\u00e9as Minang, saperti \"Lewat Djam Malam\", \"Gita Cinta dari SMA\", \"Naga Bonar\", \"Pintar Pintar Bodoh\", jeung \"Maju Kena Mundur Kena\", jadi film panghad\u00e9na nu loba ditongton.\nPemeran jeung penyanyi Minang nu kaw\u00e9ntar di antarana nya\u00e9ta Ade Irawan, Dorce Gamalama, Eva Arnaz, Nirina Zubir, jeung Titi Sjuman. Seniman s\u00e9j\u00e9nna, ratu kuis Ani Sumadi, jadi pelopor dunya kuis di Indon\u00e9sia. Karya-karya man\u00e9hna saperti kuis \"Berpacu Dalam Melodi\", \"Gita Remaja\", \"Siapa Dia\", jeung \"Tak Tik Boom\" jadi salah sahiji acara favorit kulawarga Indon\u00e9sia. Di sagigireun maran\u00e9hna, Soekarno M. Noer sarta putrana Rano Karno, mungkin jadi pagaw\u00e9 hiburan pangsuksesna di Indon\u00e9sia, salaku aktor jeung sutradara film. Di taun 1993, \"Karno's Film\" usaha film bogana kulawarga Soekarno, produksi film seri kalawan peringkat pangluhurna sapanjang sajarah film Indon\u00e9sia \"Si Doel Anak Sekolahan\".\nDi luar negeri, urang Minangkabau og\u00e9 dipikanyaho konstribusina. Di Malaysia jeung Singapura, antarana Tuanku Abdul Rahman (Yang Dipertuan Agung munggaran malaysia), Yusof bin Ishak (pr\u00e9sid\u00e9n munggaran Singapura), Zubir Said (komposer lagu kabangsaan Singapura \"Majulah Singapura\"), Sheikh Muszaphar Shukor (astronot munggaran Malaysia), Tahir Jalaluddin Al-Azhari jeung Adnan bin Saidi. Di nagri Walanda, Roestam Effendi nu ngawakilan Partai Komunis Walanda, jadi hiji-hijina urang Indon\u00e9sia nu kungsi diuk salaku anggota parlemen. Di [[Arab Saudi]], ngan Ahmad Khatib Al-Minangkabawi, urang non-Arab nu kungsi jadi imam besar Masjidil Haram, Mekkah.\nTumbu Luar.\nTulisan kandel\n[[Kategori:Grup \u00e9tnis di Indon\u00e9sia]]\n[[Kategori:Grup \u00e9tnis di Malaysia]]\n[[Kategori:Masarakat Muslim]]\n[[Kategori:Grup \u00e9tnis di Singapura]]\n[[Kategori:Minangkabau]]\n[[Kategori:Sumatra Kulon]]"}
{"id": "34323", "revid": "25926", "url": "https://su.wikipedia.org/wiki?curid=34323", "title": "Ngimpi", "text": "Ngimpi nya\u00e9ta ayana gambar, sora, ideu sarta rarasaan nu kitu wa\u00e9 datangna sarta rarasaan s\u00e9j\u00e9n dina waktu sar\u00e9. Ngimpi mangrupa kaayaan kasadaran anu robah di mana carita ngimpi sarta bayangan anu kainget sacara samentara di luar kanyataan. Wangwangan ngimpi biasana an\u00e9h sarta henteu bener, umumna di luar kadali anu ngimpi. Ngimpi t\u00e9h sok karasa bener caritana. Carita ngimpi t\u00e9h bisa pikasieunen, bisa og\u00e9 \u00e9ndah caritana atawa biasa-biasa wa\u00e9. \nPanalungtikan Ngimpi.\nPara ilmuwan geus weruh y\u00e9n otak henteu eureun kitu wa\u00e9 sabot sar\u00e9, \u00e9ta sabenerna malik jadi aktip sabot ngasupan ngimpi. Para ilmuwan og\u00e9 ayeuna weruh y\u00e9n ngimpi t\u00e9h utamana lumangsung di da\u00e9rah limbik otak atawa anu nyambung kana da\u00e9rah \u00e9mosi dina otak. Dina kamajuan panalungtikan nu anyar-anyar ieu geus ngahasilkeun sawatara t\u00e9ori anu nyobaan pikeun n\u00e9mbalan patal\u00e9kan ngeunaan ngimpi. Kahiji nya\u00e9ta t\u00e9ori ieu ngusulkeun y\u00e9n ngimpi nya\u00e9ta hasil tina kagiatan otak sarta sint\u00e9sis, sarta ngimpi jeung sar\u00e9 t\u00e9h lain kagiatan anu sarua, tapi dikadalikeun ku sagala rupa bagian otak. Nu kadua nu nalungtik percaya y\u00e9n Eugen Tarnow ngimpi nya\u00e9ta rangsangan ti m\u00e9mori jangka panjang anu matak ngabalukarkeun y\u00e9n ngimpi t\u00e9h sipatna an\u00e9h. Katilu aya og\u00e9 panalungtikan dina 2001 n\u00e9mbongkeun y\u00e9n ngimpi t\u00e9h hiji hal anu nguatkeun daya s\u00e9mantik. Kaopat, saurang psikolog di Inggris geus ngarumuskeun t\u00e9ori harepan ngimpi. Nurutkeun t\u00e9ori ieu aya tilu prinsip ngimpi. Ngimpi t\u00e9h kesan nu m\u00e9taforis saprak nu ngimpi t\u00e9h hudang. Ngimpi t\u00e9h rangsangan ngahasilkeun respon \u00e9mosional anu henteu terus-terusan dina waktu beurang. Ngimpi og\u00e9 nya\u00e9ta pikeun ngahubungkeun dina rangsangan \u00e9mosional sabot nu gimpi hudang tina sar\u00e9na.\nSar\u00e9 di manusa biasana lumangsung siklus, sakitar unggal 24 jam. Siklus ieu disebut irama circadian. \u00c9ta ditetepkeun unggal dintenna, faktor singkronisasi anu paling penting nya\u00e9ta tingkat pencahayaan. Tingkat konsentrasi prot\u00e9in gumantung-poto husus gumantung kana siklus alami panerangan.\nNgimpi t\u00e9h H\u00e9s\u00e9 Diinget.\nNgimpi t\u00e9h h\u00e9s\u00e9 diingetna lantaran otak t\u00e9h keur r\u00e9aksi, sarta parobahan nu kaluar sabot urang keur sar\u00e9 sarta ngamimitian ngimpi. Radikal kimia di otak ngalaman parobahan lantaran otak t\u00e9h aya nu sabag\u00e9an aktip aya og\u00e9 nu teu aktip . Salila ngimpi, aya parobahan kimia nu sakitu rupa, ku kituna nu ngimpi gancang kaleungitan naon wa\u00e9 anu geus diimpikeun. Dina dasarna otak manusa henteu dirarancang pikeun nginget ngimpi. Dina hal nu s\u00e9j\u00e9nna og\u00e9 gambar ngimpi t\u00e9h h\u00e9s\u00e9 diingetna hal ieu disababkeun kurangna puseur rasional utama, anu dieureunkeun salila sar\u00e9, sarta parobahan kimia anu lumangsung dina impi t\u00e9a.\nDina ngingetan impi urang ngan ukur nyawang sarta nginget-nginget kenangan nu kasampak, nu ngimpi ngan mibanda informasi nu tangtu pikeun nepikeun gambar anu urang tempo. Contona, sabot nu karak hudang bisana ngan laha-loho sarta weruh di mana urang aya sarta naon anu aya di hareupeun, tapi dina ngimpi henteu bisa ngalakonan ieu. Kab\u00e9h jalma bisa disebutkeun pernah ngimpi. Sanajan loba jelema henteu nginget ngimpina di isukna deui, bukti-bukti ti panalungtikan sar\u00e9 (R\u00c9M; \"rapid eye movement\") nya\u00e9ta sar\u00e9 dina stadium gerakkan panon nu gancang y\u00e9n maran\u00e9hanana anu henteu nginget ngimpi t\u00e9t\u00e9la ngimpina sarua lobana jeung jelema anu bisa nginget ngimpina. Para panalungtik geus ngusulkeun sawatara hipot\u00e9sis pikeun ng\u00e9c\u00e9skeun b\u00e9dana dina kaingetan kana ngimpi. Salah sahiji kamungkinan nya\u00e9ta y\u00e9n jelema anu henteu nginget ngimpina t\u00e9h leuwih loba mibanda kasulitan dina nginget ngimpina dibanding jeung jelema anu nginget ngimpina. Hipotesis s\u00e9j\u00e9n ngungkapkeun y\u00e9n jelema anu sarena tibra t\u00e9h sok h\u00e9s\u00e9 nginget impina dibanding jeung nu sok lilir, biasana nu sok lilir mah leuwih panjang m\u00e9mori dina ngimpi. Mod\u00e9l anu leuwih ditarima sacara luas pikeun ngingetan ngimpi ngarojong pamadegan nu tadi nya\u00e9ta pangaruhna kaingetan ngimpi t\u00e9h dina pros\u00e9s lumangsunga sar\u00e9 si nu ngimpi.\nLilana Waktu Ngimpi.\nNgimpi t\u00e9h kasampakna karasa singget. Lilana waktu ngimpi bisa dipikanyaho tina panalungtikan jenis sar\u00e9 REM di mana si palaku dihudangkeun sarta dip\u00e9nta pikeun nyaritakeun naon anu maran\u00e9hanana impikeun. Waktu anu diperlukeun pikeun ngaragakeun ngimpi ampir sok sarua sakumaha urang sar\u00e9 REM, nu nyaturkeun y\u00e9n kajadian dina ngimpi umumna lumangsung sarua lilana nu dikira-kira dina kahirupan nyata.\nJawaban pikeun patal\u00e9kan ieu nya\u00e9ta \"sakapeung inget\", jelema bisa diajar pikeun mikawanoh y\u00e9n maran\u00e9hanana keur ngimpi, sarta kasadaran maran\u00e9hanana henteu ngaganggu aliran ngimpi nu spontan. Sabagian jalma meureun mibanda ngimpi anu jernih (lucid dr\u00e9am) di mana kajadian nu kasampakna t\u00e9h normal (euweuh sipat anu an\u00e9h sarta henteu logis dina ngimpina) ku kituna maran\u00e9hanana ngarasa sadar sarta kahudangkeun. Ngan saprak hudang maran\u00e9hanana sadar y\u00e9n maran\u00e9hanana geus ngimpi. Nu ngalaman ngimpi jernih \u00e9ta ngalaporkeun keur ngalakonan sagala rupa \"\u00e9ksperimen\" di jero ngimpi maran\u00e9hanana pikeun nangtukeun naha maran\u00e9hanana keur hudang naha maran\u00e9hanana keur ngimpi.\nKadali Ngimpi.\nPsikologi bisa ngabuktikeun y\u00e9n dina kamungkinan ngadalikeun eusi ngimpi kalayan nyieun sugesti si palaku sam\u00e9m\u00e9h sar\u00e9 nu saterusna nganalisis eusi ngimpi anu lumangsung saterusna. Dina panalungtikan anu dirarancang sacara taliti ngeunaan sugesti \"pra-ngimpi implisit\" , para panalungtik ngalakukeun percobaan akibat ngagunakeun kacamata beureum sababaraha jam sam\u00e9m\u00e9h sar\u00e9. Sanajan nu nalungtik henteu m\u00e9r\u00e9 sugesti nu bener, sarta si palaku henteu nyurtian tujuan \u00e9ksperimen, loba palaku nu ngalaporkeun y\u00e9n visual dunya ngimpi maran\u00e9hanana boga warna beureum. Dina panalungtikan ngeunaan akibat suugesti pra-ngimpi implisit, si palaku dip\u00e9nta pikeun nyobaan ngeunaan karakteristik kapribadian anu maran\u00e9hanana hayang. lolobana palaku meunangkeun sakurangna hiji ngimpi di mana ciri anu dipiharep bisa dipikawanoh. \nSug\u00e9sti pascahipnotic nya\u00e9ta cara s\u00e9j\u00e9n pikeun mangaruhan eusi ngimpi. Dina salah sahiji panalungtikan nu sacara lega kalayan ngagunakeunm\u00e9todeuieu, naratif ngimpi anu karinci disugestikeun ka pasien hipnotik anu pohara responsitif. Sanggeus sugesti kasebut, palaku langsung sare nepi ka hudang deui dina waktu sar\u00e9 REM. Sawar\u00e9h ngimpi anu lumangsung ngagambarkeun asp\u00e9k tematik sugesti tampa ngawengku loba elemem spesifik, sedengkeun sawar\u00e9h ngimpi s\u00e9j\u00e9nna ngagambarkeun elemen spesifik sugesti.\nImpi dina Sato.\nSar\u00e9 dina stadium gerakkan panon nu gancang (R\u00c9M; \"rapid eye movement\") sarta pangabisa pikeun ngimpi kasampak nu baris katelah dina biologi loba organisme anu hirup di Bumi. Kab\u00e9h mamalia ngalaman REM, tapi sababaraha bagian mibanda jumlah nu leuwih ti nu sej\u00e9n. Kasampak sp\u00e9sies nu leutik k\u00e9n\u00e9h atawa spesies nu kakara lahir, mibanda REM anu leuwih. Kalayan pamadegan nu sakeudeung y\u00e9n R\u00c9M sarua kalayan ngimpi, opossum sarta armadilo nya\u00e9ta salah sahiji pamingmpi pang produktifna, sedengkeun lumba-lumba ngalakonan nu pohara lueuwih saeutik ti \u00e9ta, ari kalungguhan REM manusa aya di tengah. Dumasar timuan anyar, studi ti hippocampus (struktur otak anu penting pikeun memori), gerakan panon gancang (R\u00c9M) sar\u00e9 sarta lambak otak disebut ritme theta nu n\u00e9mbongkeun y\u00e9n ngimpi ngagambarkun asp\u00e9k penting tina pangolahan m\u00e9mori. Sacara husus, studi theta ritme dina sato \"subprimate\" geus nyadiakeun \u00e9volusi pikeun pituduna harti ngimpi, panalungtikan ngimpi dina sato kasampak jadi catetan pros\u00e9s m\u00e9mori dasar mamalia: sarana sato pikeun strat\u00e9gi kalumangsungan hirupna. Dina sar\u00e9 aya siklus \"sar\u00e9-sar\u00e9 bolak-gelombang laun\" sarta R\u00c9M nu kasampak ayana di kab\u00e9h plasenta mamalia nu kantongan. Patali sagala rupa karakteristik mamalia dina REM ditit\u00e9nan og\u00e9 dina manusa. Sato og\u00e9 bisa ngimpi. Kalayan ngancurkeun neuron di watang otakna anu nyumbat gerakan salila sar\u00e9, nu nalungtik manggihan y\u00e9n ucing sok ngor\u00e9jat pas sar\u00e9na disababkeun ucing t\u00e9h nempo gambar-gambar anu kasampak dina impina, atawa dina ngimpi og sok aya wirahma nu macu pikeun kalangsungan hirupna, contona sabot ucing keur ngudag mangsana, hal \u00e9ta macu rangsangan otakna salila keur sar\u00e9 nu ngabalukarkeun ucing sok ngor\u00e9jat sawaktu sar\u00e9.\nEusi Ngimpi.\nHiji sipat (sato, lalaki sarta wanoja, babaturan, jelema deungeun) dina ngimpi og\u00e9 sok aya saruntuy interaksi sosial (agresi, kasom\u00e9ahan, seksualitas), kagiatan (mikir, nyarita, leumpang), kasuks\u00e9san sarta kagagalan, (gumbira, hanjelu, \u00e9ra), obj\u00e9k (korsi, mobil, jalan-jalan, bagian awak) ,kaayaan nu sipatna robah (luhur, gancang, b\u00e9ngkok), kadaharan jsb.\nBarudak ngalaman ngimpi pikasieuneun leuwih mindeng batan jelema dewasa, utamana antara umur 3-4 sarta 7-8, alatan umur sakitu t\u00e9h sabot maran\u00e9hanana pahareup-hareup kalayan \"separation anxiety\". Ngimpi gor\u00e9ng dina umur sakitu n\u00e9mbongkeun hal normal pikeun nyaghareupan kasieun kawas diudag ku sato. Ieu t\u00e9h tahap kamekaran anu normal pikeun barudak sarta kudu ditempo kawas kitu.\nDina jelema d\u00e9wasa, kira-kira 50% ngalaporkeun ngalaman ngimpi gor\u00e9ng, sakapeung mah leuwih mindeng lumangsung dina wanoja batan lalaki. Aya sawatara faktor anu ngontribusikeun ngimpi pikasieuneun anu lumangsung dina jelema dewasa:\nPsikologi.\nSalaku balukar psikologis anu sarua siga imajinasi nu dialaman ku unggal jalma, boh \u00e9ta barudak atawa dewasa. Nu ngabedakeunna, ngimpi nu keur dialaman pas sar\u00e9, sedengkeun imajinasi pas keur beunta, dina kaayaan alam sadar urang. Dina jaman kiwari, ngimpi t\u00e9h geus aya dina puncak kacanggihan teknologi, hak\u00e9katna can kajawab, malahan ngabawa ka pasoalan nu mingkin misterius, ngabawa urang terus ngimpi. Ceuk Freud (2001: 83-98)loba t\u00e9ori ngeunaan ngimpi, sapertos anu dipedarkeun ku: a) J.Delboeuf, \"refraksi\" alam sadar jeung alam teu sadar salaku paranonia, b) A. Maury, ngurangan kagiatan psikis, salaku amnesia, c) Burdach, mimpi salaku kaulinan bebas sagala tekenan nu dialaman dina kaayaan sadar. dina giliranna sare ngimpi t\u00e9h dianggep salaku proses nyageurkeun, mimpi salaku kagiatan nu sono pisan, margi disebut keur ngurangan proses kasepuhan. Ceuk Cartwright (2001: 241-242) ngaliwatan kamampuhna dina ngaeksplorasi pangalaman bihari, mimpi t\u00e9h miboga kagunaan salaku proses diajar.\nUdagan.\nNgimpi ngawujudkeun manif\u00e9stasi kaayaan jalma dina tingkat fisiologis sarta psikologis. Ieu kab\u00e9h m\u00e9r\u00e9 jalma kana sakol\u00e9bat hal naon-naon anu dipikaresep ku nu ngimpi. Manusa mibanda hal \u00e9ta dina jero dirina, ngaliwatan kawasa ngimpi sarta ngabayangkeun, bisa asup ka dunya anu euweuh batur sacara nyata, sarta ngan ukur mangpaatkeun dirina salaku subjek anu ngamekarkeunana. Anu penting nya\u00e9ta pikeun ngajaga ngimpina sarta nyaho kana sisi mistis dina pangalaman impi dirina sorangan."}
{"id": "34324", "revid": "3874", "url": "https://su.wikipedia.org/wiki?curid=34324", "title": "Serbia", "text": ""}
{"id": "34326", "revid": "11449", "url": "https://su.wikipedia.org/wiki?curid=34326", "title": "Wajit", "text": "Wajit kaasup kadaharan amis-amis, dibungkus ku upih atawa kararas, dijieunna tina b\u00e9as ketan; ngora kokomoh; saterusna kaluah, jawadah, kuled, angl\u00e9ng, dodol; ngaran sarupa kartu leutik.\nWajit mangrupa salah sahiji ti sagala rupa ol\u00e9h-ol\u00e9h has Bandung anu jadi primadona. Sanajan Wajit ieu asalna ti Cililin wewengkon Kabupat\u00e9n Bandung Kulon, tapi minat masarakat Bandung sarta luar Bandung dina panganan ieu kitu loba. Ku kituna para distributor kadaharan utamana ol\u00e9h-ol\u00e9h has Bandung terus masok Wajit ieu langsung ti produs\u00e9nna di wewengkon Cililin.\nWajit cililin geus henteu deungeun deui pikeun urang Bandung sarta sakurilingna. Kadaharan has Cililin geus kaw\u00e9ntar ka mana-mana, malahan anu nganjang ka bandung pasti aya nu meuli wajit. Ieu geus id\u00e9ntik kalayan ol\u00e9h-ol\u00e9h ti Bandung. Wajit dijieun ti bahan dasar gula, b\u00e9as ketan, sarta kalapa anu saterusna dibungkus daun jagong.\nNyieun Wajit.\nCara Nyieun.\nKumbah ketan tuluy keueum ku cai tiis salila 3 jam. Tiriskeun. Seupan ketan dina dandang panas salila 30 menit nepi ka satengah asak. Angkat. Masak gula Jawa, gula pasir,santeun, uyah, sarta daun pandan nepi ka ngagolak. Angkat, saring. Jerangkeun balik nepi ka panas. Asupkeun ketan satengah mateng, aduk nepi ka santan b\u00e9ak supaya rata jeung ketan. Angkat. Supan dina dandan panas salila 45 menit nepi ka asak. Angkat. Siapkeun loyang, alasna daun cau, ol\u00e9san minyak. Abuskeun ketan kana loyang sarta ratakeun bari deudeut-deudeut\nnepi ka mundel. Ingkeun nepi ka tiis.\nPotongan sarta sajikeun."}
{"id": "34328", "revid": "25876", "url": "https://su.wikipedia.org/wiki?curid=34328", "title": "S\u00e9rbia", "text": "S\u00e9rbia atawa resmina R\u00e9publik S\u00e9rbia (basa S\u00e9rbia: \"\u0420\u0435\u043f\u0443\u0431\u043b\u0438\u043a\u0430 \u0421\u0440\u0431\u0438\u0458\u0430\" atawa \"Republika Srbija\") mangrupa hiji nagara r\u00e9publik di tenggara jeung tengah \u00c9ropa. Dina 2003 nepi ka 2006, S\u00e9rbia ngagabung jeung Mont\u00e9n\u00e9gro dina hiji pasamakmuran nu dingaranan Uni Nagara S\u00e9rbia jeung Mont\u00e9n\u00e9gro kalawan ibu kota nagara Belgrade.\nS\u00e9rbia tepung wates sareng Hungaria di kal\u00e9r; Romania jeung Bulgaria di w\u00e9tan; Mak\u00e9donia jeung Albania di kidul; sarta Mont\u00e9n\u00e9gro, Kroasia, jeung Bosnia-H\u00e9rz\u00e9govina di beulah kulon.\nDina 21 M\u00e9i 2006, rahayat Mont\u00e9n\u00e9gro ngalaksanakeun pamilihan dina wangun R\u00e9fer\u00e9ndum Kamerd\u00e9kaan Mont\u00e9n\u00e9gro jeung 55,5 pers\u00e9n pamilih hayang kamerd\u00e9kaan Mont\u00e9n\u00e9gro. Salajengna dina kaping 3 Juni, 2006, Parlem\u00e9n Mont\u00e9n\u00e9gro mroklamasikeun kamerd\u00e9kaan Mont\u00e9n\u00e9gro, jadina salajengna Mont\u00e9n\u00e9gro minangka hiji nagara sorangan."}
{"id": "34329", "revid": "25926", "url": "https://su.wikipedia.org/wiki?curid=34329", "title": "Gedong Perundingan Linggarjati", "text": "Gedong Perundingan Linggarjati nya\u00e9ta tempat diayakeunanan perundingan Linggarjati. Perundingan Linggarjati nya\u00e9ta hiji perundingan antara Indon\u00e9sia jeung Walanda di Linggarjati, Jawa Kulon anu ngahasilkeun kasapukan ngeunaan status kamerdikaan Indon\u00e9sia.\nHasil rundingan ieu ditandatanganan di Istana Merdeka Jakarta dina 15 Nop\u00e9mber 1946 sarta resmikeun ku kadua nagara dina 25 Maret 1947.\nSajarah.\ntaun1918, ditempat ieu nangtung gubuk milik Jasitem.\ntaun1921 ku saurang Walanda ngaranna Tersana, gubuk \u00e9ta di rombak jadi semi permanenen.\ntaun1930 diwangun jadi permanent sarta jadi runah ancik Van Ost Dome (urang Walanda).\ntaun1935, dikontrak ku Heiker (urang Walanda) sarta dijadikeun hot\u00e9l anu ngaranna Rustoord.\ntaun1942 Jepang ngajajah Indon\u00e9sia sarta hot\u00e9l ieu digantian jadi Hokay Ryokan.\ntaun1945 sabada proklamasi kamerdikaan Indon\u00e9sia hot\u00e9l ieu dib\u00e9r\u00e9 ngaran Hot\u00e9l Merdika.\ntaun1946 di gedung ieu lumangsung kajadian sajarah nya\u00e9ta perundingan antara pamar\u00e9ntahan Indon\u00e9sia sarta pamar\u00e9ntahan Walanda anu ngahasilkeun Naskah Linggarjati ku kituna gedong ieu mindeng disebut GEDONG PERUNDINGAN LINGGARJATI.\ntaun1948-1950, saprak aksi militer soldadu II gedong ieu dijadikeun markas soldadu Walanda.\ntaun1950-1975 ditempatan ku \"Sakola Dasar Nagari Linggarjati\".\nKaayaan ieu nerus sabada Jepang nyicingan Indon\u00e9sia sarta diteruskeun sanggeus kamerdikaan Indon\u00e9sia. \nDina jaman pendudukan Jepang, hot\u00e9l kasebut robah ngaranna jadi \"Hot\u00e9l Hokay Ryokan\".\nSabada Proklamasi Kamerdikaan RI taun1945 hot\u00e9l ieu dib\u00e9r\u00e9 ngaran Hot\u00e9l Merdika.\nLamun diperhatikeun, papasingan rohangan dina Musieum Perundingan Linggajati ayeuna masih mangrupa papasingan rohangan wangunan hot\u00e9l.\nLokasi.\nMusieum Perundingan Linggajati perenahna di D\u00e9sa Linggajati, sarta kaasup dina Kacamatan Cilimus, Kabupat\u00e9n Kuningan, Jawa Kulon.\nD\u00e9sa Linggajati perenahna dina jangkungna 400 m\u00e9ter ti permukaan sagara.\nD\u00e9sa ieu diaping ku tilu d\u00e9sa, nya\u00e9ta di palebah kidul berbatasan jeung D\u00e9sa Linggamekar, di palebah kal\u00e9r berbatasan jeung D\u00e9sa Linggaindah jeung di palebah kulon berbatasan jeung Gunung Ciremai. \nD\u00e9sa Linggajati berjarak 35\u00a0km ti Cirebon sarta 17\u00a0km ti Kuningan."}
{"id": "34330", "revid": "25926", "url": "https://su.wikipedia.org/wiki?curid=34330", "title": "Kunci", "text": "Kunci atawa nu dipikawanoh minangka temu kunci nya\u00e9ta ngaran tutuwuhan anu kaasup kana bungbu dapur tur bisa dimangpaatkeun pikeun dijadikeun ubar. Watang aslina aya dina jero taneuh anu disebut beuti, warnana kon\u00e9ng semu coklat, seungit, kandelna 5-30 x 0,5\u20132\u00a0cm, watang anu di luhur beungeut taneuh nya\u00e9ta watang tipu (palapah daun). Umumna miboga 2 nepi ka 7 lambar, daun handap mangrupa palapah daun warnana beureum, palapah daun mindeng sarua panjangna jeung tangkai daun; daunna ajeg, wangun lans\u00e9t rubak atawa rada seukeut, tungtung daunna seukeut, beungeut daunna lemes tapi bagian handap rada aya buluan, daunna aya keliran warna h\u00e9jo ngora, rubakna 5\u201311\u00a0cm. Kunci biasana tumuwuh di wewengkon tropis di dataran handap, biasana kembangan dina bulan Januari nepi ka Pebruari sarta bulan April nepi ka bulan Juni. Alus tumuwuh dina taneuh nu beueus og\u00e9 subur kalayan tukeurna hawa sarta tata cai anu alus. Dina taneuh anu kurang boh tata caina atawa mindeng kakeueum ku cai pros\u00e9s tumuwuhna baris kaganggu sarta beutina gancang buruk. Salian ti mangpaat pikeun bungbu dapur, kunci og\u00e9 bisa dimangpaatkeun pikeun dijadikeun ubar, di antarana nya\u00e9ta ubar batuk, ubar h\u00e9s\u00e9 hitut, nambahan napsu dahar, sariawan, nambahan ASI, pikeun ubar kanker, sarta mangrupa res\u00e9p kageulisan wanoja Sunda. "}
{"id": "34337", "revid": "3874", "url": "https://su.wikipedia.org/wiki?curid=34337", "title": "Durian", "text": ""}
{"id": "34338", "revid": "3874", "url": "https://su.wikipedia.org/wiki?curid=34338", "title": "30 Pebruari", "text": ""}
{"id": "34339", "revid": "3874", "url": "https://su.wikipedia.org/wiki?curid=34339", "title": "Population density", "text": ""}
{"id": "34340", "revid": "3874", "url": "https://su.wikipedia.org/wiki?curid=34340", "title": "Syria", "text": ""}
{"id": "34341", "revid": "3874", "url": "https://su.wikipedia.org/wiki?curid=34341", "title": "Basa Jerman", "text": ""}
{"id": "34342", "revid": "3874", "url": "https://su.wikipedia.org/wiki?curid=34342", "title": "Zona waktu", "text": ""}
{"id": "34343", "revid": "2337", "url": "https://su.wikipedia.org/wiki?curid=34343", "title": "France", "text": ""}
{"id": "34344", "revid": "3874", "url": "https://su.wikipedia.org/wiki?curid=34344", "title": "Europe", "text": ""}
{"id": "34345", "revid": "2337", "url": "https://su.wikipedia.org/wiki?curid=34345", "title": "French language", "text": ""}
{"id": "34346", "revid": "3874", "url": "https://su.wikipedia.org/wiki?curid=34346", "title": "South Africa", "text": ""}
{"id": "34347", "revid": "3874", "url": "https://su.wikipedia.org/wiki?curid=34347", "title": "Japan", "text": ""}
{"id": "34348", "revid": "10846", "url": "https://su.wikipedia.org/wiki?curid=34348", "title": "U2", "text": "U2 nya\u00e9ta grup musik asal Irlandia anu dibentuk taun 1976 ku Paul David Hewson (Bono) (vokal jeung gitar), David Howell Evans (The Edge) (gitar, piano jeung bass), Adam Clayton (bass jeung gitar), sarta Larry Mullen Jr (drum). Ieu grup musik kabentuk ngaliwatan audisi tina iklan mading di Hiji sakola di Irlandia. Basa \u00e9ta masih mak\u00e9 ngaran \"Feedback\" terus diganti jadi \"Hype\" taun 1997. Nemb\u00e9 sabada ditinggalkeun salah sahiji personilna, ieu grup musik diganti jadi U2.\nDiskografi.\nDimulai ku album \"BOY\" anu dirilis taun 1980, diteruskeun ku album \"OCTOBER\" anu dirilis taun 1981. Taun 1983, U2 ngarilis album \"WAR\", masih di Taun anu sarua, U2 ngarlis album \"UNDER A BLOD RED SKY\". Sataun sanggeus \u00e9ta, U@ ngarilis \" THE UNFORGETTABLE FIRE\". Taun 1987, album \"THE JOSHUA TREE\" dirilis, taun 1988 giliran album \"RATTLE AND HUM\" anu dirilis. Taun 1991, U2 ngarilis album \"ACHTUNG BABY\", diteruskeun ku \"ZOOROPA\" taun 1993. Opat taun sanggeus \u00e9ta album, \"POP\" dirilis, anu diteruskeun ku album \"ALL THA YOU CAN'T LEAVE BEHIND\" (2001). Taun 2004 album \"HOW TO DISMATIE AN ATOMIC BOMB\". Pamungkas, album \"NO LINE ON THE HORIZON\" (2009) anu dirilis."}
{"id": "34349", "revid": "25926", "url": "https://su.wikipedia.org/wiki?curid=34349", "title": "Jason Mraz", "text": "Jason Mraz (Jason Thomas Mraz) nya\u00e9ta musisi keturunan Virginia jeung Ceko. Aliran musik anu dipak\u00e9na nya\u00e9ta reggae, pop, rock, jazz, sarta hip-hop. Jason Mraz lahir tanggal 23 Juni 1973. Debut albumna dimimitian taun 2002 kalayan judul album \"WAITING FOR MY ROCKET TO COME\". Di Acara \"Grammy Awards\" ka-51, \"single I'm yours\" dinominasikeun minangka \"Song of The Year\". Jason Mraz dinominaskeun minangka \"Best Male Pop Vocal\". Mraz kungsi tampil di Indonesia dina acara \"Java Jazz Festival\" 2009, 6-7 Maret 2009. Taun 2011, Jason bakal ngayakeun kons\u00e9r deui di Indon\u00e9sia. Ieu kons\u00e9r dijudulan \"Jason Mraz Special Acoustic Evening With Toca Rivera\", diayakeun di Nusa Dua, Bali, 9 Nop\u00e9mber 2011.\nDiskografi.\nSaacan ngarilis album resmi, Jason Mraz ngarilis album \"LIVE AT JAVA JOE'S\" (2001). Diteruskeun album \"SOLD OUT (In Stereo)\" taun 2002. \"THE E MINOR EP IN F\" dirilis taun (2002). Album perdanana nya\u00e9ta \"WAITING FOR MY ROCET TO COME\" anu dirlis taun 2002. Diteruskeun ku album teu resmi \"TONIGHT, NOT AGAIN: jASON MRAZ LIVE AT EAGLE BALLROOM\" (2004). Album kaduana nya\u00e9ta \"MR. A-Z\" (2005), album \"GEEKIN' OUT ACROSS THE GALAXY\" (2006), taun 2008 kamari, Json Mraz ngarilis album \"WE SING, WE DANCE, WE STEAL THINGS\" kalayan lagu andalan \"i'm Yours\". Ieu lagu aya dina 10 lagu pangpol\u00e9rna di \"Billboard\", S\u00e9pt\u00e9mber 2008. Malah mah di Bulan Oktober 2008, ieu album kajual leuwih ti 500 r\u00e9bu kopi di Amerika Serikat. Nu pamungkas, Jason Mraz ngarilis album \"JASON MRAZ'S BEAUTIFUL MESS: LIVE ON EARTH\" TAUN 2009."}
{"id": "34350", "revid": "659246", "url": "https://su.wikipedia.org/wiki?curid=34350", "title": "TVRI", "text": "T\u00e9levisi R\u00e9publik Indon\u00e9sia (TVRI) nya\u00e9ta lembaga penyiaran anu nyandang ngaran nagara ngandung harti y\u00e9n kalawan \u00e9ta ngaran t\u00e9h siaranana ditujukeun pikeun kapentingan nagara. Ti semet ngadeg tanggal 24 Agustus 1962, TVRI mibanda tugas minangka t\u00e9l\u00e9visi anu ngangkat citra bangsa ngaliwatan ngokolakeun penyiaran kajadian anu boga skala internasional, ngarojong kamajuan kahirupan masarakat sarta pikeun ngaraketkeun sosial.\nDinamika kahirupan TVRI nya\u00e9ta dinamika perjuangan bangsa dina pros\u00e9s diajar d\u00e9mokrasi. Dina tanggal 24 Agustus 1962 dina mangsa D\u00e9mokrasi Terpimpin, TVRI wangunna Yayaysan anu diadegkeun pikeun ngajumantarakeun bubuka Asian Games anu ka IV di Jakarta. Asup kana mangsa D\u00e9mokrasi Pancasila dina taun 1974, TVRI geus rupa jadi salah sahiji bagian tina organisasi jeung tata gaw\u00e9 Departem\u00e9n Penerangan kalawan statusna minangka Direktorat anu boga tanggungjawab Direktur Jendral Radio, Televisi jeung Film.\nDina mangsa R\u00e9formasi medal \"Peraturan Pemerintan RI Nomor 36 taun 2000\" anu netepkeun status TVRI jadi Perusahaan Jawatan di handapeun Pangaping ti Departemen Keuangan. Tuluy ngaliwatan \"Peraturan Pemerintah Nomor 9 taun 2001\" TVRI robah deui statusna jadi PT.TVRI (Persero) di handapeun pangaping ti Kantor Mentri Negara BUMN. Tuluy liwat \"Undang-Undang Republik Indon\u00e9sia Nomor 32 taun 2002 tentang Penyiaran\", TVRI ditetepkeun minangka Lembaga Penyiaran Publik anu wangunna badan hukum au diadegkeun ku Nagara.\nMinangka stasiun televisi anu nyangking pesen-pesen pamar\u00e9ntah, TVRI muncul minangka pama\u00e9n tunggal dina industri pertelevisian Indon\u00e9sia mangsa harita. Mangsa \u00e9ta t\u00e9h lumangsung kalawan waktu anu lila, komo nalika Soekarno runtag tina kakuasaanana. Peran TVRI minangka m\u00e9dia propaganda pamar\u00e9ntah tuluy diteruskeun ku Soeharto."}
{"id": "34351", "revid": "25926", "url": "https://su.wikipedia.org/wiki?curid=34351", "title": "Ladu", "text": "Ladu ngaran ku\u00e9h nu dijieunna tina tipung tarigu diabrukkeun kana endog meunang ngopyok, geus dalit pisan kakara saeutik-saeutik dig\u00e9l\u00e9ngan dirupakeun angka dalapan; saeunggeus digor\u00e9ng kakara dikaluar ku gula bodas.\nLadu dikokolakeun sakitu rupa ku kituna jadi hidangan anu has sarta rasana anu b\u00e9da jeung kadaharan s\u00e9j\u00e9nna. Mimiti diwanohkeun ku masarakat Malangbong Garut."}
{"id": "34352", "revid": "10846", "url": "https://su.wikipedia.org/wiki?curid=34352", "title": "L'Arc~en~Ciel", "text": "L'Arc~en~Ciel anu biasa disebut Laruku nya\u00e9ta grup musik asal Jepang anu anggotana Hyde (vokal), Ken (gitar), Tetsu (bass), jeung Yukihiro (drum). Ieu grup musik dibentuk ku Tetsu, F\u00e9bruari 1991. L'Arc~en~Ciel hartina katumbiri nu dicokot tina judul hiji pilem Perancis anu ditongton ku Tetsu. Debutna dimulai taun 1991, Laruku suks\u00e9s ngajual 28 juta kopi album jeung single. Laruku asup kana daptar 100 artis pop Jepang Favorit urutan ka-58.\nPersonil.\nSaacan nu ayeuna, formasi Laruku nu baheula nya\u00e9ta Hyde, Tetsu, Hiro (gitar), jeung Pero (drum). Hiro jeung Pero kaluar sataun sanggeus Laruku dibentuk, terus posisi pero digantikeun ku Sakura, sedengkeun posisi Hiro digantikeun ku Ken. Taun 1997, Sakura dit\u00e9wak ku pulisi sabab kanyahoan mak\u00e9 narkotika. Ieu hal ngabalukarkeun dibatalkeunana sakab\u00e9h tur jeung kaluarna \"single\" Laruku. Diayakeunana kons\u00e9r \"Reincarnation\" di Tokyo Dome, Laruku muncul deui kalayan personil resmi tilu urang, nya\u00e9ta Hyde, Tetsu jeung Ken ditambah hiji personil tambahan salaku drummer nya\u00e9ta Yukihiro anu resmi jadi personil Laruku tanggal 1 Januari 1998.\nDiskografi.\nAlbum pertama L'Arc en Ciel dijudulan \"DUNE\" anu dirilis taun 1993, anu diteruskeun ku album \"TIERRA\" taun 1994. Sataun sanggeus album kadua kaluar, giliran album \"HEAVENLY\" anu dirilis taun 1995. Taun 1996, Laruku ngarilis album \"TRUE\". Nandakeun \u00e9ksist\u00e9nsina, Laruku ngarilis album \"HEART\" taun 1998. Di Taun 1999, Laruku ngarilis dua album di antarana: \"ARK\" jeung \"RAY\" Taun 2000, Laruku ngarilis album \"REAL\". Kosong salila tilu taun, ahirna taun 2004 Laruku ngarilis album \"SMILE\". DIteruskeun ku album \"AWAKE\" taun 2005, jeung anu pamungkas nya\u00e9ta album \"KISS\" anu dirilis taun 2007."}
{"id": "34353", "revid": "15233", "url": "https://su.wikipedia.org/wiki?curid=34353", "title": "James Watt", "text": "James Watt (1736-1819) nya\u00e9ta pamanggih sarta ahli mesin asal Skotlandia anu kasohor alatan nyiptakeun mesin uap. Pamanggihanna ieu nyorong lumangsungna pa\u00e9obahan industri man\u00e9hna og\u00e9 biasa nyieun parabot penting s\u00e9j\u00e9nna kawas mesin dwi gaw\u00e9 pakakas tampik tekenan sarta r\u00e9gulator sentrifugal. Watt og\u00e9 nyiptakeun istilah daya kuda (horse power) nya\u00e9ta hijian daya gaw\u00e9 hiji mesin. James Watt lahir di Greenock, Skotlandia. Bapana nya\u00e9ta saurang pedagang sarta pangusaha industri kapal di Greenock. Watt diajar maca sarta nulis ti indungna, sajaba ti \u00e9ta og\u00e9 diajar ngagunakeun rupa-rupa pakakas anu biasa dipak\u00e9 bapana pikeun nyieun kapal sarta imah. Sanggeus asup SD, Watt diajar basa latin, Yunani, sarta mat\u00e9matika. Dina umur 19 taun, Watt indit ka London pikeun diajar nyieun pakakas-pakakas mat\u00e9matika kawas kompas, kuadran sarta timbangan. Sanggeus \u00e9ta, Watt balik ka Glassgou sarta ngadegkeun pausahaan leutik anu mroduksi pakakas-pakakas mat\u00e9matika pikeun para mahasiswa di Glassow. Dina taun 1769, man\u00e9hna junun mat\u00e9nkeun panambahan rohang nu kapisah anu leuwih kuat. Sajaba ti \u00e9ta man\u00e9hna og\u00e9 junun nyieun isolasi pemisah pikeun nyegah ngalengitna panas dina silinder saab. Tuluy dina taun 1782 man\u00e9hna manggihan mesin dobel. Sawatara pamanggihan ti Watt beuki ngagampangkeun gaw\u00e9 mesin saab. Dina taun 1781, Watt nyieun sapakakas gerigi pikeun ngarobah unggut balik mesin ku kituna jadi muter. Dina taun 1788 Watt nyieun pangontrol gaya gerak ngalingker otomatis anu ngabalukarkeun gancangna mesin bisa sacara otomatis diawas. Watt og\u00e9 nyieun pakakas nu ngitung kagancangan, pakakas pangukur tekenan, pakakas pituduh, sarta pakakas pengontrol saab. Mesin saab anu dirarancang ku Watt beuki praktis sarta \u00e9fisien. Pam\u00e9nta pamak\u00e9an mesin saab beuki banjir pam\u00e9nta sanggeus Watt manggihan pakakas-pakakas kasebut."}
{"id": "34354", "revid": "25926", "url": "https://su.wikipedia.org/wiki?curid=34354", "title": "Wal\u00e9t", "text": "Wal\u00e9t sabangsa kapinis, buntutna m\u00e9h saperti buntut sa\u00e9ran, leuwih ged\u00e9 batan kapinis; manuk ieu hirupna ngabubuhan di jero guha atawa di basisir karang, taina keur gemuk jeung sayangna dijieun tina ciduhna bisa didahar sanggeusna dikokolakeun.\nSajarah Singget.\nManuk Wal\u00e9t mangrupa manuk pemakan gegeremet anu boga sipat aerial sarta resep ngaluncur. Manuk ieu boga warna anu po\u00e9k, hiberna gancang jeung ukuran awak leutik, sarta ngabogaan jangjang ngawangun sabit anu heureut sarta seukeut, sukuna pohara leutik kitu og\u00e9 pamatukna sarta jenis manuk ieu henteu kungsi eunteup di tangkal.\nManuk wal\u00e9t miboga kabiasaan cicing di guha-guha atawa imah-imah anu cukup beueus, remang-remang nepi ka po\u00e9k sarta ngagunakeun langit-langit\npikeun n\u00e9mp\u00e9lkeun sarang minangka tempat istirahat sarta biak.\nS\u00e9ntra Peternakan.\nSentra Peternakan Wal\u00e9t loba di da\u00e9rah Sumatera, Jawa Barat, Jawa Timur jeung Jawa Tengah\nMangpaat.\nHasil ti peternakan wal\u00e9t ieu t\u00e9h sarangna anu dijieun ti cai acayna (saliva). Sarang wal\u00e9t ieu sajaba miboga harga anu luhur, og\u00e9 bisa\nm\u00e9r\u00e9 mangpaat pikeun dunya kas\u00e9hatan. Sarang wal\u00e9t kapak\u00e9 pikeun nyageurkeun paru-paru, panas di jero, ngalancarkeun peredaran darah sarta nambah tanaga."}
{"id": "34355", "revid": "25926", "url": "https://su.wikipedia.org/wiki?curid=34355", "title": "Mesin ketik", "text": "Mesin Ketik nya\u00e9ta alat atawa piranti nu bisa nyieun citakan hurup atawa tanda baca di luhureun kertas sarta hasilna mangrupa citakan. Mesin ketik anu diproduksi ayeuna diwangun ti mesin ketik konvensional sarta mesin ketik listrik (electric typwriter) anu mibanda pangabisa pikeun nunda data. Mesin ketik konvensional henteu ngagunakeun tanaga listrik anu dilengkepan kalayan tampilan pilihan sagala rupa jenis hurup sarta pita tinta anu bisa ngahapus ketikan anu salah.\nMesin ketik mimitina diproduksi sacara masal ku Ramington Arms Lompany dina 1873. Dina awalna pamak\u00e9an mesin ketik ieu dianggap rada ngah\u00e9s\u00e9keun alatan tombol hurup dina papan ketikna nyieun pakasaban ngetik jadi leuwih laun batan nulis leungeun. Dina waktu \u00e9ta tombol hurup disusun sacara alfabet. Saterusna dipigaw\u00e9 panyusunan deui lokasi tombol hurup anu leuwih \u00e9f\u00e9ktif. Hurup anu leuwih mindeng dipak\u00e9 dina basa Inggris disimpen dina hontalan ramo anu gampang. Susunan ieu dingaranan \"Qwerty\" anu asalna ti hurup susunan jajar kahiji susunan tombol dina mesin ketik. Tombol ieu tuluy disebut kalayan ngaran \"papan konci\" dina kamajuan t\u00e9knologi, kiwari pamak\u00e9an mesin ketik geus loba ngurangan. Fungsi mesin ketik sacara bertahap digantikeun ku komputer. Sistem \"Duorok\" papan ketik jeung sistem \"Qwerty\" leuwih gampang mak\u00e9 \"Qwerty\", utamana saprak mimiti diwanohkeun sistem ngetik sapuluh ramo, komo jelema anu keur getik henteu perlu nempo lokasi hurup dina papan ketik. Sajaba sistem qwerty aya og\u00e9 sistem sistem Duorok anu diwanohkeun ku pangajar bangsa Am\u00e9rika Sarikat, August Duorak sarta William Denly, dina taun 1930-an.\"Qwerty\" Sistem ieu t\u00e9t\u00e9la kurang popul\u00e9r dibandingkeun jeung sistem qwerty, sanajan di sawatara panalungtikan kabuktian y\u00e9n sistem Duorok bisa leuwih ngabagi nempatkeun pangetikan. Sistem ieu ngabagi penempatamn hurup vokal sarta konsonan pikeun kadua belah leungeun vokal (a, o, e, u, sarta i) disimpen dina jajaran tengah palebah k\u00e9nca, sedengkeun konsonan anu paling sering dipak\u00e9 (d, h, t, n, sarta s) disimpen di bagian tengah katuhu.\nJenis-jenis Mesin Ketik.\nJenis sarta wangun mesin ketik anu aya didunya perkantoran pohara variatif ditempo ti sagi kualitas, merek, sarta mod\u00e9l. Ditempo tina merekna mesin ketik aya sawatara jenis antara s\u00e9j\u00e9n: Olimpia, Royal, Adler, Brother, Continental, IBM jsb. Sarta aya og\u00e9 anu dicokot ti ngaran pamanggih mesin ketik atawa og\u00e9 ti ngaran pabrik. Jenis-jenis mesin ketik bisa kagolong jadi:\nKahiji nya\u00e9ta Mesin ketik portable. Mesin jenis ieu ukuranana leutik sarta hampang nepi ka bisa dibawa ka mana-mana sarta dilengkepan ku hiji tutup anu nyarupaan tas atawa koper leutik. Kadua Mesin ketik semi standar Mesin ketik semi standart dingaranan og\u00e9 jeung mesin ukuran sarta leuwih kompon\u00e9nna ti mesin ketik portable. Katilu Mesin ketik standar. Ukuran mesin ketik anu pangbadagna sarta beurat nepi ka h\u00e9s\u00e9 mindahkeunana. Sarta perlengkapanna leuwih sampurna ti mesin ketik ukuran portable sarta semi standar. \nKahiji Mesin ketik hurup Pica (Pica type). Hurup Pica nya\u00e9ta jenis hurup ukuran badag, saban sainci ketikan nempatan sapuluh gentak. Ieu biasana dipak\u00e9 karya ilmiah. Kadua Mesin ketik hurup Elite (elite type). Ukuran hurup ieu leuwih leutik ti hurup pica. Saban sainci ketikan ngamuat 12 gentak. \nKahiji Mesin ketik manual (Manual type writer) Mesin ketik ieu mindeng disebut jeung mesin ketik leungeun anu digerakkan ku leungeun manusa, mimitina ti ngagerakkeun tuts, ngeserkeun gandaran jsb. Kadua Mesin ketik listrik (electric type writer)\nMesin ketik ieu digerakan ku tanaga listrik. Manusa boga peran minangka ngadalikeun pengoprasian."}
{"id": "34356", "revid": "3323", "url": "https://su.wikipedia.org/wiki?curid=34356", "title": "Jarapah", "text": "Jarapah (\"Giraffa camelopardalis\") nya\u00e9ta sato anggota Girraffidae anu disebut \"si beuheung panjang\" alatan beuheungna panjang. Jangkungna bisa ngahontal 5,5 m atawa leuwih. Sato ieu boga tonggong anu condong jeung buntut nu panjang. Awakna boga warna coklat rada kon\u00e9ng[ kalayan kotak cokelat semu beureum. Sumebarna nya\u00e9ta di wewengkon Afrika, utamana Sudan, Somalia, nepi ka Afrika Kidul. \nD\u00e9skripsi.\nJarapah miboga tanduk anu sipatna permanen jumlahna 2 atau 4 siki tanduk di penclut sirahna. Sajaba ti \u00e9ta og\u00e9 jarapah mibanda b\u00e9njolan-b\u00e9njolan tulang antara tulang di antara panon k\u00e9nca sarta panon katuhu anu disebut tanduk kalima. Jarapah mibanda 32 siki huntu anu diadaptasi pikeun pros\u00e9s daharna. Sato ieu og\u00e9 mibanda sihung anu rubak pikeun mantuan huntu nu hareup. Huntu ieu condong dipak\u00e9 nyisir daun-daun sarta tatangkalan sarta semak perdu. \nSi Jantung Kuat.\nUnikna ti jarapah nya\u00e9ta pangabisa jantungna anu ngompa getih sangkan ngahontal otak anu perenahna cukup jauh sarta luhur. Sabot beuheungna ajeg, tekenan getihna 200\u00a0mm Hg. Sedengkeun dina sabot beuheung diturunkeun tekenan getihna 175\u00a0mm. Kaayaan ieu disababkeun ayana katup-katup dina art\u00e9ri di sapanjang beuheungna anu boga fungsi pikeun ngurangan tekenan getih. Lamun lumangsung dina manusa, tekanan kasebut bisa ngabalukarkeun pati. Jantung jarapah anu beuratna 11\u00a0kg boga fungsi pikeun nyuplai getih saloba 60 l\u00e9ter/menit. \nPertahanan diri.\nJarapah umumna hirup di st\u00e9pa, wewengkon satengah padang keusik , atawa padang jukut sabana. Jarapah aktip n\u00e9angan kadaharan isuk-isuk sarta pasosor\u00e9. Di habitat aslina jarapah dahar daun tutuwuhan polong-polongan, contona akasia sarta mimosa. Lamun aya cai, jarapah bisa nginum saloba 9 liter perminggu. \nLamun euweuh cai, jarapah sanggup henteu nginum nepi ka sababaraha minggu. Komo di wewengkon angar jarapah sanggup teu nginum salila 7 bulan. Pikeun ngab\u00e9la diri ti pr\u00e9dator (singa, macan tutul, sarta buaya) jarapah ngagunakeun suku hareupeunana minangka pakarang. Tajongan suku hareup jarapah pohara kuatna. Nepi ka bisa ngaremukkeun tulang rusuk singa. \n\u00c9kologi.\nBiasana patali jeung Akasia, Commiphora sarta Combretum savana, tapi maran\u00e9hanana og\u00e9 lumangsung saeutik di leuweung Miombo Brachystegia sarta di leuweung Isoberlina, di Kamerun. Jarapah nya\u00e9ta sato nu selektif, kalayan sp\u00e9sies \"Acacia\" anu nyieun saloba-loba kadaharan nu bisa dihontalna, tapi og\u00e9 spesies ti \"Balanites\", \"Commiphora\", \"Detarium\", \"Boscia\", \"Combretum\", \"Ziziphus\" sarta \"Grewia\"."}
{"id": "34357", "revid": "11449", "url": "https://su.wikipedia.org/wiki?curid=34357", "title": "Kina", "text": "Kina kaasup dina kelompok tutuwuhan berkayu ti marga \"Chinchona\" anu kulit watangna dimangpaatkeun minangka ubar, ksusuna ubar malaria. Anggota suku Rubiac\u00e9ae ieu asalna ti Andres, Am\u00e9rika Kidul. Sajaba minangka ubar, kina og\u00e9 dipak\u00e9 dina industri kosmetika. Kira-kira 40 spesies kina , kawas \"Cinchoa officinalis\" sarta \"C. Calisaya\" , sumebar diwewengkon tropis. Tatuwuhan ieu loba dibudidayakeun di Ekuador, Peru, Bolivia, India, Sri Lanka. Kina tumuwuh sacara optimum dina wewengkon nu kira-kira 800-2000 M di luhur permukaan laut, curah hujan 200\u20133000\u00a0mm /t, sarta t\u00e9mp\u00e9ratur hawa 13-21 derajat Celsius. Pepelakan ieu merlukeun sorot panonpo\u00e9 anu henteu panas teuing. Para tangkal kina ngandung kira-kira opat puluh g\u00e9nus spesies tangkal. Kab\u00e9h cinchonas anu asli ti lamping w\u00e9tan wewengkon Amazon di Andes, di mana kina tumuwuh ti 1,500-3,000 m\u00e9ter dina kadua sisi khatulistiwa (ti Kolombia ka Bolivia). Kina og\u00e9 bisa kapanggih di bagian kal\u00e9r Andes (di lamping w\u00e9tan wengkuan tengah sarta kulon). Ayeuna loba dibudidayakan di loba nagara tropis pikeun peunteun kom\u00e9rsial maran\u00e9hanana, sanajan maran\u00e9hanana henteu asli wewengkon kasebut.\nDeskripsi.\nTangkal kina t\u00e9h jangkungna bisa ngahontal 9 m, sedengkeun diam\u00e9ter watangna bisa 8\u201315\u00a0cm. Tutuwuhan ieu daunna ngawangun jorong (buleud panjang) sarta kasusun sacara pahareup-hareup. Kembangna anu ngawangun tabung kasusun dina malai, boga warna bodas atawa beureum ngora sarta kaangseu seungit. Buah kina ngawangun kawas buleud endog kalayan sikina anu jangjangan. Bagian ti tangkal kina anu loba dimangpaatkeun ku manusa nya\u00e9ta watangna. Kulit watang tangkal kina ngandung sawatara sanyawa alkaloid, utamana kinin (quinine)."}
{"id": "34358", "revid": "25926", "url": "https://su.wikipedia.org/wiki?curid=34358", "title": "The Cranberries", "text": "The Cranberries nya\u00e9ta grup musik asal Limerick, Irlandia anu dibentuk taun 1990 ku Noel jeung Mike Hogan sarta Fergal Lawler. Dolores O'Riordan lolos audisi jadi vokalis sabada vokalis pertama kaluar ti grup.\nDiskografi.\nAlbum pertamana nya\u00e9ta \"EVERYBODY ELSE IS DOING IT, SO WHY CAN'T WE?\" kalayan label \"island\" anu dirilis taun 1993, anu dituturkeun ku tur promosi. Lantaran ieu tur, MTV ngarasa kairut, terus nayangkeun \"video clip\" The Cranberries. Album \"NO NEED TO ARGUE\" anu dirilis taun 1994 ku \"Island\" jadi titik balik The Cranberries. Album kalayan single \"Zombie\" jeung \"Ode My Family\" ieu dil\u00e9l\u00e9r \"triple platinum\" dina kurun waktu sataun. Ieu album kajual hampir 17 Juta kopi di Dunya. Album \"THE FAITHFUL DEPARTED\" dirilis taun 1996, diteruskeun ku album \"BURY TO HATCHET\" taun 1999. Taun 2001, album \"WAKE UP AND SMELL THE COFFEE\" dirilis. Sanggeus album \u00e9ta dirilis. The Cranberries mutuskeun pikeun vakum di taun 2003. Terus di taun 2010, The Cranberries ngaluarkeun album \"BUALADH BOS: THE CRANBERRIES LIVE\"."}
{"id": "34359", "revid": "6408", "url": "https://su.wikipedia.org/wiki?curid=34359", "title": "Monumen Nasional", "text": ""}
{"id": "34360", "revid": "659244", "url": "https://su.wikipedia.org/wiki?curid=34360", "title": "RCTI", "text": "PT. MIRA MILIK Kita Bersama Bangsa atawa anu leuwih dipikawanoh minangka RCTI, ngadeg tanggal 21 Agustus 1987 jeung diwangun dina lahan anu legana 10 H\u00e9ktar. RCTI mimiti ngajumantara dina tahap percobaan kalawan lilana 4 jam dina sapo\u00e9, dina tanggal 14 Nop\u00e9mber 1988. Tuluy ngajumantara dina tanggal 24 Agustus 1989, siaran RCTI ngan saukur bisa dit\u00e9wak ku pamiarsa anu boga d\u00e9koder jeung mayar iuran unggal bulanna. \nDina tanggal 1 Agustus 1990 dumasar kaputusan Menteri Penerangan, pausahaan anu mash sagrup jeung TPI(MNCTV) jeung Global TV t\u00e9h, mimiti ngaleupaskeun pamak\u00e9an d\u00e9koder. Nu antukna masarakat anu teu ngalanggan d\u00e9koder og\u00e9 bisa ningali tayangan RCTI. Mintonkeun rupa-rupa program acara hiburan, informasi jeung berita anu dikemas kalawan matak narik nu nongton.\nKiwari RCTI t\u00e9h mangrupa sistem televisi aun mibanda jaringan panglegana di Indon\u00e9sia. Ngaliwatan 48 stasiun relayna, program-program RCTI t\u00e9h dilalajoanan ku kira-kira 180 juta pamiarsa anu sumebar di 302 kota si sakumna Nusantara, atawa kira-kira 80 % tina jumlah pangeusi Indon\u00e9sia. Ieu kaayaan d\u00e9mografi t\u00e9h dibarengan ku rarancang program-program anu matak narik jeung dibarengan ku rating anu had\u00e9, narik minat iklah pikeun mintonkeun promo maran\u00e9hna di RCTI."}
{"id": "34361", "revid": "30349", "url": "https://su.wikipedia.org/wiki?curid=34361", "title": "SCTV", "text": "SCTV awalna mah singkatan tina Surabaya Central Telvisi. Ngajumantara munggaran dina tanggal 24 Agustus 1990 di Surabaya, Jawa Timur dumasar ijin ti Departemen Penerangan No. 1415TF/K/IX/1989 jeung SK No. 150SP/DIR/TV/1990. Mimitna mah siaran SCTV bisa ditarima kalawan kawatesanan pikeun wewengkon \"Gerbang Kertosusila\" (Gresik, Bangkalan, Mojokerto, Surabaya, Sidoardjo jeung Lamongan). Sataun ti harita, 1991, pancaran SCTV ngajumantara nepika Pulo Bali jeung sabudeureunana. Dina taun 1991, diadegkeun stasiun SCTV Bali di Denpasar jeung SCTV Surakarta di Surakarta. Ti harita SCTV robah ngaranna jadi Surya Citra Televisi.\nKakara dina taun 1993, dumasar kana SK Menteri Penerangan NO. 111/1992, SCTV ngalakukeun siaran nasional ka sakumna wewengkon di Indon\u00e9sia. Pikeun ngantisipasi amekaran industri t\u00e9l\u00e9visi jeung og\u00e9 kalawan nimbang-nimbang Jakarta minangka puseur boh kakawasaan boh \u00e9konomi, ti mimiti taun 1993 nepika taun 1998, SCTV mindahkeun basis operasi siaran nasionalna ti Surabaya ka Jakarta kalawan dina sababaraha tahap.\nDina taun 1999 SCTV dan O Channel ngalakukeun siaranana kalawan asional ti Jakarta. Sawatara \u00e9ta, ngantisipasi kamekaran t\u00e9hnologi informasi anu beuki ngarah kana konverg\u00e9nsi m\u00e9dia SCTV ngamekarkeun pot\u00e9nsi multim\u00e9diana kalawan medalkeun situs http://www.liputan6.com, http://www.liputanbola.com. Ngaliwatan \u00e9ta situs t\u00e9h, SCTV teu ngan saukur noel masarakat Indon\u00e9sia di wewengkon Indon\u00e9sia wungkul tapi og\u00e9 di sakuliah dunya. Dina kamekaran satulyna, ngaliwatan indung pausahaan PT. Surya Citra Media tbk. (SCM), SCTV ngamekarkeun pot\u00e9nsi usahana nepika mancanagara jeung nembus wengkuan kons\u00e9p siaran tradisional kana kons\u00e9p industri m\u00e9dia anyar."}
{"id": "34362", "revid": "29269", "url": "https://su.wikipedia.org/wiki?curid=34362", "title": "Slovakia", "text": "R\u00e9publik Slovakia mangrupa hiji nagara peupeusan C\u00e9koslovakia di \u00c9ropa Tengah. Nagara nu teu miboga laut ieu tepung wates sareng Polandia di beulah kal\u00e9r, C\u00e9ko di kal\u00e9r-kulon, Ukraina di w\u00e9tan, Hungaria di kidul, jeung Austria di kidul-kulon.\nTi 1 Januari 2009, Slovakia mimiti ngagunakeun mata uang Euro.\nBabagian administratif.\nSlovakia dibagi kana 8 da\u00e9rah (\"kraj\"), masing-masing dingaranan dumasar kana kota utamana:\nMasing-masing \"kraj\" dibagi deui kana sababaraha distrik (\"okres\"). Slovakia ayeuna miboga 79 distrik."}
{"id": "34366", "revid": "25926", "url": "https://su.wikipedia.org/wiki?curid=34366", "title": "Ko\u00e9fisi\u00e9n Gini", "text": "Ko\u00e9fisi\u00e9n Gini mangrupa ukuran nu dimekarkeun ku statistikus Italia, Corrado Gini, jeung diumumkeun dina taun 1912 dina karyana, \"Variabilit\u00e0 e mutabilit\u00e0\".\nKo\u00e9fisi\u00e9n ini biasana digunakeun keur ngukur b\u00e9b\u00e9da pamasukan jeung kabeungharan. Di sadaya Marcapada, ko\u00e9fisi\u00e9n variasi ti 0.25 (D\u00e9nmark) nepi ka 0.70 (Namibia).\nKo\u00e9fisi\u00e9n Gini mangrupa wilangan antara 0 jeung 1, nu mana 0 hartina persis sarua (unggal jalma miboga panghasilan nu sarua) sarta 1 harti persis teu saruaan (saurang boga kab\u00e9h panghasilan, nu s\u00e9j\u00e9nna teu boga nanaon).\nKo\u00e9fisi\u00e9n Gini di\u00e9tang ngagunakeun da\u00e9rah dina diagram Lorenz. Lamun da\u00e9rah antara garis persis sarua sarta kurva Lorenz A, sarta da\u00e9rah sahandapeun kurva Lorenz nya\u00e9ta B, mangka ko\u00e9fisi\u00e9n Gini A/(A+B). Ieu dit\u00e9mbongkeun salaku pers\u00e9ntase atawa salaku kasaruaan numerik tina pers\u00e9ntasi, aj\u00e9n salawasna antara 0 jeung 1.\nInd\u00e9ks Gini sarua jeung ko\u00e9fisi\u00e9n Gini kali 100."}
{"id": "34369", "revid": "25926", "url": "https://su.wikipedia.org/wiki?curid=34369", "title": "Katuncar", "text": "Katuncar, \u1b8a\u1b92\u1ba5\u1b91\u1baa\u1b8e\u1b81 (\"Coriandrum sativum\") nya\u00e9ta ngaran tutuwuhan anu biasa hirup dina rungkun. Watangna kaian tur miboga akar tunggang. Daunna daun \"majemuk\", warnana h\u00e9jo semu bodas. Kembangna siga payung, makutana diwangun tina 5 daun makuta, warnana bodas atawa beureum ngora. Buahna pasagi atawa buleud, warnana h\u00e9jo saupama geus kolot jadi warna kon\u00e9ng semu coklat. Sikina buleud warnana coklat, ukuranana laleutik siga siki pedes, tapi kulitna teu teuas. Siki katuncar ngandung \"saponin, flavonoida\" jeung \"tanin\". \nKatuncar asalna ti daratan tropis nya\u00e9ta Mediteranian jeung Asia tuluy sumebar ka \u00c9ropah. Siki katuncar nu seungit bisa nambahan rasa asakan tapi teu seukeut teuing dina l\u00e9tah. Katuncar biasana dipak\u00e9 pikeun sambara gor\u00e9ngan, contona gor\u00e9ng hayam, empal, gepuk daging sapi, tahu, t\u00e9mp\u00e9, lauk sarta sajabana. Ieu samara t\u00e9h kacida kakoncarana dina asakan Asia s\u00e9j\u00e9nna kawas Thailand jeung Vietnam, sarta India. Katuncar geus kakoncara ti r\u00e9buan taun samem\u00e9h masehi di Mesir. Di \u00c9ropa, katuncar dipikawanoh ti jaman Romawi sarta Yunani. Dina asakan \u00c9ropah mod\u00e9rn, biasana katuncar dipak\u00e9 pikeun sambara \"steak\" atawa beuleum daging. Sajaba minangka sambara, katuncar og\u00e9 dimangpaatkeun minangka ramuan tradisional. Kandungan dina siki katuncar bisa ngubaran gangguan cerna, panas dalam, asup angin, sariawan, radang lambung, seueul sarta \"haid\" nu henteu teratur. Katuncar og\u00e9 bisa nambahan napsu dahar, ngalancarkeun ASI, nyingkahan darah tinggi, og\u00e9 nungkulan masalah \"disfungsi\" seksual lalaki."}
{"id": "34370", "revid": "25926", "url": "https://su.wikipedia.org/wiki?curid=34370", "title": "Wij\u00e9n", "text": "Wij\u00e9n (\"Sesamum indicum L.\") nya\u00e9ta ngaran salah sahiji sambara anu kaasup dina kulawarga \"Pedaliaceae\". Wij\u00e9n dibudidayakeun minangka sumber minyak nabati, anu dipikawanoh minangka minyak wij\u00e9n, anu asalna tina \"ekstraksi\" sikina. \nWij\u00e9n asalna ti wewengkon Afrika tropis tuluy sumebar ka w\u00e9tan nepi ka India sarta Tiongkok. Akar wij\u00e9n mangrupa akar tunggang. Rupa morfologina gampang dipangaruhan ku lingkungan sabudeureunana. Biasana jangkungna ti 60 nepi ka 120\u00a0cm, bisa og\u00e9 nepi ka 2 - 3 m\u00e9ter. Watangna nu kolot kaian, wangunna pasagi, aya keliran, rambutan, sarta ngarancabang monopodial, warnana h\u00e9jo. Daunna nunggal, wangunna siga l\u00e9tah manjang , aya rambutan, tungtung daunna seukeut, sisina r\u00e9r\u00e9g\u00e9an, panjangna 5 nepi ka 20\u00a0cm, rubakna 1,5 nepi ka 4\u00a0cm, warnana h\u00e9jo. Kembangna tumuwuh dina k\u00e9l\u00e9k daun, biasana tilu tapi ngan hiji anu biasana ngembang alus. \nSakumna bagian tangkal wij\u00e9n bisa dimangpaatkeun, boh watang, daun atawa sikina. Watang, daun sarta bagian s\u00e9j\u00e9nna bisa dimangpaatkeun pikeun biomassa. Daun bisa og\u00e9 dimangpaatkeun pikeun dijadikeun lalab sarta ubar. Sedengkeun siki wij\u00e9n dimangpaatkeun langsung dina wangun siki sarta bisa og\u00e9 dikokolakeun jadi minyak wij\u00e9n jeung hampas (bungkil) wij\u00e9n. Siki wij\u00e9n bisa dipak\u00e9 minangka panambah rasa rupa-rupa ku\u00e9h kawas ond\u00e9-ond\u00e9, ent\u00e9ng-ent\u00e9ng wij\u00e9n, ku\u00e9h baseuh jeung sajabana, sarta bisa og\u00e9 dipak\u00e9 minangka ubar. Wij\u00e9n meunang landian \u201c\"The Queen of Oil Seeds Crops\"\u201d sabab siki wij\u00e9n miboga kandungan giji anu luhung anu alus pikeun konsum\u00e9nna. Minyak wij\u00e9n bisa dipak\u00e9 minangka bahan kadaharan, ubar, kosm\u00e9tik, \"penerangan\", ins\u00e9ktisida jeung sajabana. Minyak wij\u00e9n pohara alus pikeun dikonsumsi sapopo\u00e9 alatan mangrupa salah sahiji minyak nabati anu loba ngandung asam lemak teu jenuh anu luhung anu ngahontal 84 %. Sedengkeun bungkil bisa dipak\u00e9 minangka campuran parab ingon-ingon."}
{"id": "34372", "revid": "3", "url": "https://su.wikipedia.org/wiki?curid=34372", "title": "Paciwit-Ciwit Lutung", "text": ""}
{"id": "34373", "revid": "25926", "url": "https://su.wikipedia.org/wiki?curid=34373", "title": "Slov\u00e9nia", "text": "R\u00e9publik Slov\u00e9nia (basa Slov\u00e9nia: \"Republika Slovenija\") mangrupa nagara basisir sub-Alpin di kidul \u00c9ropa Tengah, tepung wates jeung Italia di beulah kulon, Laut Adriatik di kidul-kulon, Kroasia di kidul jeung w\u00e9tan, Hungaria di kal\u00e9r-w\u00e9tan, jeung Austria di kal\u00e9r. Nagara ieu mangrupa bagian Austria-Hongaria dina 1918 jeung teras minangka bagian Slovenes (Kroasia jeung S\u00e9rbia) dina 29 Oktober 1918-1 D\u00e9s\u00e9mber 1918, R\u00e9publik F\u00e9deral Sosialis Yugoslavia (SFR Yugoslavia) ti 1945 nepi ka merd\u00e9ka dina 1991. Nagara ieu jadi anggota Uni \u00c9ropa dina 1 M\u00e9i 2004. Nagara ieu og\u00e9 mangrupa anggota ti D\u00e9wan \u00c9ropa, NATO, jeung La Francophonie (kalawan status pan\u00e9njo)."}
{"id": "34374", "revid": "25926", "url": "https://su.wikipedia.org/wiki?curid=34374", "title": "Barusuh", "text": "Sariawan atawa dipikawanoh minangka \"stomatitis\" nya\u00e9ta bareuhna atawa ngaradangna lapisan mukosa dina baham. Sariawan t\u00e9h mangrupa kasakit nu ngalantarankeun barusuh atawa kaluar getih tina irung atawa gugusi. Hal ieu bisa disababkeun ku sawatara faktor, di antarana ku sabab str\u00e9s, tatu dina baham, al\u00e9rgi kadaharan, siklus haid, loba teuing nginum antibiotik, sarta kurang nginum vitamin C jeung vitamin B12. Faktor s\u00e9j\u00e9n anu ngabalukarkeun sariawan nya\u00e9ta kasalahan ngosok huntu, sumawona lamun ngosokna asal wa\u00e9 sarta teu ati-ati. Tatu di sakurilingeun baham alatan kag\u00e9g\u00e9l atawa labuh og\u00e9 bisa ngabalukarkeun inf\u00e9ksi dina wangun sariawan.\nBagian awak anu bisa kakeunaan ku sariawan nya\u00e9ta damis, gugusi, l\u00e9tah, biwir sarta lalangit baham. Sajaba ti \u00e9ta sariawan og\u00e9 bisa ngabalukarkeun perdarahan, bareuh anu tuluy ngabeureuman. Dina sawatara perkara, bahan-bahan anu aya di imah bisa jadi cara gampang pikeun ngubaran sariawan, nya\u00e9ta kukumu ku cai uyah, nginum yogurt, kumbah baham ku ubar tradisional, usap tatu ku bawang atawa gedang, kukumu ku cai baking soda, inum vitamin. Sariawan anu disebabkan ku faktor lokal inf\u00e9ksi biasana baris cageur dina waktu dua minggu. Tapi, lamun tatu jiga sariawan teu cageur nepi ka mangbulan-bulan, bisa jadi \u00e9ta mangrupa tanda panyakit daria, kawas HIV/AIDS atawa kanker baham."}
{"id": "34375", "revid": "3", "url": "https://su.wikipedia.org/wiki?curid=34375", "title": "Antiseptik", "text": ""}
{"id": "34376", "revid": "25926", "url": "https://su.wikipedia.org/wiki?curid=34376", "title": "Gondok", "text": " \nGondok nya\u00e9ta ngaran kasakit dina beuheung siga bareuh nepi ka ngagondoy atawa melendung, tumerapna sok nahun. Aya rupa-rupa hal anu ngalantarankeun panyakit gondok, tapi lolobana mah lantaran kurangna asupan yodium dina kadaharan. Cara nyingkahan jeung ngubaran panyakit gondok nya\u00e9ta kudu loba ngadahar kadaharan anu ngandung uyah yodium. \nCukang lantaran gondok nya\u00e9ta:\n1. \"Otoimun\" \u2013 Dina panyakit ieu awak miboga zat anu nampik ayana kelenjar tiroid ku cara ngar\u00e9wong/ngarusak kelenjar ieu. Dina panyakit \"Basedow (Graves)\" zat ieu ngarangsang produksi tiroid kaleuleuwihi ku kituna kadar tiroid getih luhur (hipertiroidi). Sabalikna dina panyakit \"Hashimoto\", zat anti ngarusak s\u00e9l-s\u00e9l tiroid ku kituna kadar tiroid getih turun (hipotiroidi).\n2. Inf\u00e9ksi \u2013 Cukang lantaran \"tiroiditis infeksiosa\" bisa bakteri atawa virus. Gondok dina hal ieu alatan radang, mangka upama dicabak karasa nyeri. Suhu awakna na\u00e9k.\n3. Degenerasi \u2013 nya\u00e9ta nurunna mutu raramat tiroid ku kituna wangun sarta gaw\u00e9na abnormal (disfungsi).\n4. N\u00e9oplasia \u2013 \"Regresi proliferatif noduler\" ngabalukarkeun n\u00e9oplasma lindeuk (benigna) atawa ganas(maligna).\n5. Goitrogen \u2013 \"Goitrin, tioglikosida, tiosianat, disulfide, yodium\" anu kaleuleuwihi bisa ngabalukarkeun strumigenesis. Isoflavon bisa og\u00e9 nimbulkeun gondok.\n6. Defisiensi nutrisi - Kakurangan yodium atawa mineral nu tangtu ngabalukarkeun gaw\u00e9 tiroid inefisien ku kituna macu jadina gondok.\n7. Dishormonogenesis \u2013 \u00e9f\u00e9k \u00e9nzim dina tahapan nu tangtu, biasana ti mimiti lahir atawa turunan.\n8. R\u00e9sist\u00e9nsi awak \u2013 Kebelna s\u00e9l-s\u00e9l awak mangaruhan hormon tiroid ngaronjatkeun produksi ku kituna macu jadina gondok.\n9. Psikologi \u2013 Alatan tekenan jiwa (distress).\n11. \"Causa ignota\""}
{"id": "34377", "revid": "25926", "url": "https://su.wikipedia.org/wiki?curid=34377", "title": "Debu (grup musik)", "text": "Debu nya\u00e9ta grup musik anu dibentuk di New Mexico, Amerika Serikat anu hijrah ka Indonesia taun 1999. Saacan pindah ka Indobnesia, ngaran eiu grup musik nya\u00e9ta \"Dust On The Road\". Debu miboga loba personil, di antarana: Daood Abdullah (drum), Fatimah Husniah (saz, biola), Layla Wafiyah (harpa, kanoon, tamborin, vokal), Mustafa Ibn Daood (vokal, oud, biola, arranger, komposer), Ali Mujahid Abdullah (bass, vokal latar), Naimah Mahmoud (mandolin, perkusi, oud), Shakur Binhassan Ali (perkusi, biola), Najmah Hakimah (santoor, biola, intruktur biola, komposer), Naseem Nahid DeVoe (perkusi, riq), Muhammad Saleem (flute, perkusi, vokal), Syakura Yasirah (biola, saz) jeung Abdul Wahab (perkusi).\nDiskografi.\nAlbum pertama Debu di Indon\u00e9sia nya\u00e9ta \"MABUK CNTA\" anu dirilis taun 2003 kalayan mak\u00e9 dua bahasa, nya\u00e9ta Bahasa Arab jeung Bahasa Indonesia. Taun 2004, Debu ngarilis album \"MAKIN MABUK\" dina bahasa Indon\u00e9sia jeung Basa Inggris. Album katiluna nya\u00e9ta \"NYAWA DAN CINTA\" (dina bahasa Indon\u00e9sia wungkul) anu dirilis taun 2006. Album kaopatna nya\u00e9ta \" GUBAHAN PECINTA\" (dirilis dina bahasa Indon\u00e9sia, Bahasa Turki, Bahasa Arab, Bahasa Inggris, Bahasa Cina, jeung Bahasa Italia) taun 2007. Di Taun anu sarua, Debu ngarilis album \"HEP BERABER\" (dina bahasa Turki, Inggris, jeung Arab)."}
{"id": "34378", "revid": "10846", "url": "https://su.wikipedia.org/wiki?curid=34378", "title": "Java Jive", "text": "Java Jive nya\u00e9ta grup musik asal Bandung anu anggotana Capung, Noey, Tony, Edwin, Fatur, jeung Danny. Java Jive dibentuk taun 1989 ku Edwin jeung Noey anu harita sakola di SMAN 2 Bandung. Ngaran Java jive sorangan dicokot ti salah sahiji judul lagu grup vokal Manhattan Transfer. Capung asup ka Java Jive ngagantikeun Micko nu pindah ka grup musik protomena.\nKarir.\nKarir Java jive dimulai nalika manggung di kaf\u00e9-kaf\u00e9 di Bandung bari n\u00e9ang pangalaman cenah. Ti Dinya Java jive mulai manggung di Bandung jeung jakarta, misalna di \"Hard Rock Cafe\". Taun 1993, Java Jive ngaluarkeun album \"JavaJive I\" ku perusahaan rekaman \"Musica Studio's\" kalayan lagu andalan \"Kau Yang Terindah\". Sanggeus \u00e9ta, taun 1995, Java jive ngarilis album \"JavaJive II\" kalayan lagu andalan \"permata cina\" jeung \"Permataku\". \"JavaJive Album 3\" dirilis taun 1997 kalayan \"hits Buah Hati\" jeung \"Beri kami Cinta\". JavaJive IV dirilis taun 1999 kalayan lagu andalan \"Dia\" jeung \"Sisa Semalam\", sarta album \"The Best Of JavaJive\" dirilis taun 2003. Diteruskeun ku album \"JavaJive: 1993-2006\" anu ngawengku 3 \"single\" anyar jeung lagu-lagu \"hits\" nu aya di Album-album saacanna. Taun 2008, Java jive ngarilis album \"Stay Gold\".\nSalian ti nyieun karya, para persnil Java jive og\u00e9 boga widang garapan s\u00e9wang-s\u00e9wangan. Noey jeung Capung jadi produser sababaraha grup musik, saperti Peterpan, Caffeine, D'Massive jeung Letto. Lian ti \u00e9ta Noey og\u00e9 jadi produser grup musik Kapten, Mary jane, Nidji, Utopia, jst\u00e9. Danny aktip bareng grup musik asal bandung, Time Bomb. Fatur aktip dina proy\u00e9k solona jeung du\u00e9tna bareng Nadila. Edwin gaw\u00e9 di Salah sahiji Stasion Radio swasta di Bandung, sedengkeun Toni mah ngabantuan arransem\u00e9n di Sababaraha proy\u00e9k musisi di bandung."}
{"id": "34379", "revid": "10846", "url": "https://su.wikipedia.org/wiki?curid=34379", "title": "Air Supply", "text": "Air Supply nya\u00e9ta grup duo \"slow rock\" anu kasohor kurang leuwih taun 1970an, anu dibentuk ku Graham Russell, musisi nu lahir di Sherwood, Nottingham, Inggris 11 Juni 1950 jeung Russell Hitchcock, lalaki nu lahir di Melbourne, Victoria, Australia, 15 Juni 1949. Saacan jadi duo, ieu grup musik boga sababaraha personil, di antarana Chrissie Hammond, Jeremy Paul, Frank Esler-Smith, David Moyse, Rex Goh, David Green, Ralph Cooper. Ieu grup musik kabentuk nalika Graham jeung jeung Russel papanggih di pagelaran \"musikal Jesus Christ Superstar\" produksi Andrew Lloyd Webber/Tim Rice di Sydney, 12 Mei 1975.\nDiskografi Album.\nNepi ka ayeuna, Air Supply geus ngarilis leuwih ti 10 album, di antarana: \"Air Supply\" (1976), \"Lost in Love\" (1980), \"The One That You Love\" (1981), \"Now and Forever\" (1982), \"Air Supply (2)\" (1985), \"Hearts in Motion\" (1986), \"The Christmas Album\" (1987), \"The Earth is...\" (1991), \"The Vanishing Race\" (1993), \"Greatest Hits Live... Now And Forever\" (1995), \"News from Nowhere\" (1995), \"The Book of Live\" (1997), \"The Definitive Collection\" (1999), \"Yours Truly\" (2001), \"Across The Concrete Sky\" (2003), \"Playlist: The Very Best Of Air Supply\" (2010) jeung \"Mumbo Jumbo\" (2010)."}
{"id": "34380", "revid": "10846", "url": "https://su.wikipedia.org/wiki?curid=34380", "title": "Gorillaz", "text": "Gorrilaz nya\u00e9ta grup musik \"virtual\" (teu nyata bungkeuleukanana). Gorrilaz diciptakeun ku Damon Albarn jeung Jamie Hewlett, Damon anu mangrupa personil Blur gaw\u00e9 bareng jeung jamie Hewlett, komikus nyiptakeun opat tokoh, di antarana 2D, Noodle, Murdoc Niccals jeung Russel Hobbs minangka personil Gorillaz. Salaku grup musik virtual, unggal karakter personil miboga kasang tukang kahirupan kawas manusa, malah mah aya sejarahna. Gorillaz og\u00e9 nyieun kons\u00e9r di Panggung mak\u00e9 bantuan layar pikeun nampilkeun unggal tokoh animasi jeung para musisi tambahan. Malah mah dina kons\u00e9r taun 2005-2006, Gorillaz ngagunakeun proy\u00e9ksi 3D (tilu Dim\u00e9nsi) m\u00e9h para personilna katingali jiga aya dina panggung.\nDiskografi.\nAlbum pertamana dingaranan \"GORRILAZ\" anu dirilis ku Parlophone taun 2001. Album kaduana dirilis taun 2002 kalayan judul album \"SPACEMONKEYZ VERSUS GORILLAZ - LAIKA COME HOME\". Album \"DEMON DAYS\" dirilis taun 2005 ku parlophone. Di taun nu sarua album \"WE ARE THE DURY - INTERVIEW CD (CD, promo)\". Album \"THE FALL\" dirilis taun 2010, unikna ieu album dirilis teu ngaliwatan perusahaan rekaman, tapi dirilis sorangan. Di Taun nu sarua, Gorillaz ngarilis album \"PLASTIC BEACH\" ku parlophone."}
{"id": "34381", "revid": "25926", "url": "https://su.wikipedia.org/wiki?curid=34381", "title": "Basisir Kuta", "text": "Basisir Kuta nya\u00e9ta salah sahiji basisir nu aya di pulo Bali perenahna di Kabupat\u00e9n Badung. Ieu basisir kacida \u00e9ndahna. Amparan basisir nu ngeplak bodas dipapa\u00e9s ku panorama alam nu h\u00e9jo ngemploh. Cai laut nu canembrang h\u00e9rang tur batu-batu karang nambahan ka\u00e9ndahan ieu basisir. Nepi ka jadi tempat wisata nu jadi pangjugjugan unggal jalma, boh jalma domestik boh jalma ti nagri deungeun. \nKuta mimiti dipikawanoh nalika para padagang ti Denmark muka kantor cabang dagang di Bali. Taun 1930 aya urang California Amerika nu datang ka ieu basisir tur ngarasa h\u00e9lok kana panorama nu aya di Pantai Kuta. \nKuta B\u00e9ach Hotel mangrupa hotel munggaran nu diwangun di da\u00e9rah ieu. Kungsi tutup nalika tentara Jepang nyerang pulo Bali. Taun 1960 loba turis Australia nu nyimpang ka Bali nalika lalampahan ka Eropa, ti saprak harita Kuta mimiti ram\u00e9 deui ku wisatawan.\nDi ieu basisir urang bisa ngalakukeun surfing, ma\u00e9n bal, ma\u00e9n langlayangan, jeung sajabana. \nHotel-hotel nu aya di sabudeureun Pantai Kuta di antarana wa\u00e9: \nDa\u00e9rah Kuta kasohor minangka \"International City\" lantaran dijadikeun tempat panggihna wisatawan ti sakuliah dunya. Aya sawatara fasilitas lainna nu disadiakeun di Pantai Kuta kayaning Waterbom Bali, Bali Slingshot jeung Bungy Jumping."}
{"id": "34382", "revid": "25926", "url": "https://su.wikipedia.org/wiki?curid=34382", "title": "Brokoli", "text": "Brokoli nya\u00e9ta sayuran kembang kawas kembang engkol, warnana h\u00e9jo kolot rada kabodas-bodasan (biasana dipak\u00e9 pikeun pasakan \u00c9ropa sarta Cina). Brokoli mangrupa sayuran suku kubis-kubisan anu asalna ti sagara tengah sarta asup ka Indon\u00e9sia kira-kira taun 70-an. Sayuran h\u00e9jo anu hiji ieu t\u00e9h sayuran anu saeutik kalorina sarta bisa disebutkeun minangka kadaharan anu super. Bisa disebut super alatan sajaba kasohor og\u00e9 minangka bahan pangan, sayuran ieu og\u00e9 beunghar baris sagala rupa kandungan gizi anu pohara alus, sarta og\u00e9 mangrupa sayuran kalayan jajaran pangluhurna minangka ubar tradisional antikanker."}
{"id": "34383", "revid": "15233", "url": "https://su.wikipedia.org/wiki?curid=34383", "title": "Katuk", "text": "Katuk t\u00e9h tutuwuhan perdu, daunna bisa disayur, tumuwuh di dataran nu p\u00e9nd\u00e9k sarta di pagunungan (tempat anu caian sarta iuh), jangkungna ngahontal 2\u20133 m, tumuwuh lempeng ka luhur r\u00e9gang dipinuhan daun anu tumuwuh selang-seling dina watangna. Katuk nya\u00e9ta salah sahiji, sayuran daun anu pangpopul\u00e9rna ti India ka Malaysia. Ieu merlukeun perhatian sarta budidaya di Australia, alatan mangrupa salah sahiji anu pang produktifna. Dina panalungtikan di Malaysia, ngahasilkeun katuk p\u00e9r h\u00e9ktarna, ngaleuwihan kab\u00e9h sayuran s\u00e9j\u00e9nna. Utamana popul\u00e9r minangka potherb gourmet di Indon\u00e9sia, katuk dipelak di lolobana Asia Tenggara. Kandungan dina daunna nya\u00e9ta 7% prot\u00e9in sarta pohara ged\u00e9 dina beta-karoten, vitamin C, kalsium, at beusi sarta magn\u00e9sium.\nPikeun Ubar.\nH\u00e9jo kolot warna daunna ngandung klorofil anu mangrupa m\u00e9r\u00e9 mangpaat pikeun sirkulasi, flora peujit, sarta pikeun defekasi nu teratur. Saban pepelakan jeung kandungan gizi anu luhur, kawas daunna nu amis, anu mantuan pikeun d\u00e9toksifikasi awak, nya\u00e9ta bisa og\u00e9 dipak\u00e9 di\u00e9t. Sarta ngandung kalium, mineral anu mibanda loba mangpaat pikeun kas\u00e9hatan.\nKuliner.\nDi Asia W\u00e9tan, katuk biasana jadi pepelakan nu aya di buruan imah-imah, bisa dijieun kadaharan kalayan anu pohara ged\u00e9 gunana bisa jadi bahan olahan sandwich di sababaraha wewengkon nu ditambahan jeung bahan kadaharan nu s\u00e9j\u00e9nna. Jalma-jalma anu n\u00e9angan protein tapi nu sumberna lain tina daging sarta mibanda kandungan nu beunghar vitamin, mineral, sarta serat baris manggihan y\u00e9n ayana dina katuk, nu kandungan gizina og\u00e9 luhur sarta ngeunah didahar. Balukarna tina ngonsumsi katuk sacara teratur karasa ku awak jelema baris leuwih hampang karasana kana awak ti batan ngonsumi daging."}
{"id": "34384", "revid": "23282", "url": "https://su.wikipedia.org/wiki?curid=34384", "title": "Cai Susu Indung", "text": "Cai Susu Indung atawa dina basa Indon\u00e9sia mah Air Susu Ibu (ASI) nya\u00e9ta cairan kahirupan pangalusna anu pohara diperlukeun ku orok. ASI ngandung sagala rupa zat anu penting pikeun tumuwuh kembangna orok sarta luyu kalayan kaperluanana. Cacak kitu, henteu kab\u00e9h indung da\u00e9k nyusuan budakna alatan sagala rupa alesan. Contona sieun gendut, riweuh, susuna kendor sarta sajabana. Di pihak s\u00e9j\u00e9n, aya og\u00e9 indung anu hayang nyusuan anakna tapi ngalaman hahalang. Biasana ASI henteu da\u00e9k kaluar atawa produksina kurang lancar.\nLoba hal anu bisa mangaruhan produksi ASI. Produksi sarta kaluarna ASI dipangaruhan ku dua hormon, nya\u00e9ta prolaktin sarta oksitosin. Prolaktin mangaruhan jumlah produksi ASI, sedengkeun oksitosin mangaruhan pros\u00e9s kaluarna ASI. Prolaktin patali jeung nutrisi ibu, beuki asupan nutrisinya alus mangka produksi anu dihasilkeun og\u00e9 loba.\nTapi, pikeun ngaluarkeun ASI diperlukeun hormon oksitosin anu gaw\u00e9na dipangaruhan ku pros\u00e9s kenyotan orokna. Beuki mindeng puting susu dikenyot ku orok mangka beuki loba og\u00e9 kaluarna ASI. Hormon oksitosin mindeng disebut minangka hormon kanyaah. Sabab, kadarna pohara dipangaruhan ku kaayaan hat\u00e9, rasa bagja, rasa dicinta, rasa aman, katenangan, relaks.\nHal-hal anu mangaruhan produksi ASI:.\nDina sababaraha faktor anu mangaruhan produksi ASI di antarana nya\u00e9ta kadaharan, ketenangan jiwa sarta pikiran, pamak\u00e9an pakakas kontrasepsi, anatomis susu awewe, faktor fisiologi, pola istirahat, jeung faktor kenyotan budak atawa frekuensi panyusuan. Beuki mindeng orok ngenyot dina susu indungna, mangka produksi sarta pengeluaran ASI baris beuki loba. Tapi, frekuensi nyusu dina orok pr\u00e9matur sarta orok nu umurna cukup bulan mah b\u00e9da. Studi netelakeun y\u00e9n dina produksi ASI orok pr\u00e9matur baris optimal kalayan mompa ASI leuwih ti 5 kali p\u00e9r po\u00e9 salila bulan kahiji sanggeus ngalahirkeun. Mompa ASI dipigaw\u00e9 alatan orok prematur can bisa nyusu. Sedengkeun dina orok nu geus cukup bulan frekuensi nyusuna kurang leuwih bisa sapuluh kali perhari salila 2 minggu nu mimiti sanggeus ngalahirkeun jadi nyambung kalayan produksi ASI anu cukup. Ku kituna disarankeun nyusuan t\u00e9h paling saeutik 8 kali sapo\u00e9na dina p\u00e9riode mimiti sanggeus ngalahirkeun. Frekuensi nyusuan ieu patali jeung pangabisa stimulasi hormon dina kelenjar susu indung. \nSelain \u00e9ta, aya og\u00e9 faktor nu laina, misal faktor ubar, umur kandungan sabot ngalahirkeun, konsumsi roko sarta alkohol, beurat orok pas lahir, jeung pamak\u00e9an pakakas kontrasepsi dina indung nu nyusuan. Kudu diperhatikeun sangkan henteu ngurangan produksi ASI. Conto pakakas kontrasepsi anu bisa dipak\u00e9 nya\u00e9ta kondom, IUD, pil husus nyusuan atawa suntik hormonal 3 bulanan. \nKu berkembangna cai susu formula pikeun orok anu dijieun tina susu bubuk, produsen mulai ngiklankeun susu formula pikeun orok yen eta teh ngajadikeun produk susu formula leuwih modern jeung leuwih sehat pikeun budak leutik. Husus di nagara-nagara berkembang keneh, anu kualitas cai pikeun campuran susu formula bubukna goreng pisan, pemberian susu formula bisa ngakibatkeun panyakit serius pikeun orok. \nPanyimpanan.\nCai susu bisa disimpan di tempat husus. Kandungan lipase dina susu bisa ngakibatkeun rasana jadi robah kusabab pamecahan lemak susu. Tapina kondisi ieu bisa keneh diinum ku orok asal samemehna dipanaskeun heula. Panyimpanan cai susu indung aya nu tahan nepika 72 jam atawa nepika 12 bulan lamun ditunda dina kulkas. Sababaraha rekomendasi tempat panyimpanan cai susu indung di antarana nya\u00e9ta:\nKandungan.\nCai susu indung ngandungan lemak, protein, karbohidrat (termasuk laktosa jeung oligosakarida), jeung variasi kandungan mineral jeung vitamin."}
{"id": "34385", "revid": "15233", "url": "https://su.wikipedia.org/wiki?curid=34385", "title": "Brook", "text": "Brook nya\u00e9ta karakter fiksi dina Manga jeung Anime One Piece. Brook nya\u00e9ta Musisi di kelompok bajak laut Topi Jerami. Brook miboga kaunikan, di antawisna Brook miboga seuri nu unik (yohoho).\nNgeunaan Brook.\nBrook nya\u00e9ta musisi di kelompok bajak laut Topi jerami, anjeunna nya\u00e9ta tengkorak anu di panggihan dina kapal jurig. anjeunna pamak\u00e9 buah setan Yomi Yomi no Minu nyieun anjeunna hirup abadi. Sam\u00e9m\u00e9h jadi kru Topi jerami, Brook nya\u00e9ta anggota bajak laut Rumbar. Brook nya\u00e9ta anggota nu awakna pang hampangna jeung pangjangkungna di kelompok Topi jerami, nya\u00e9ta 10 kilogram jeung jangkungna 282\u00a0cm.\nPanggih Jeung Luffy.\nluffy mimiti panggih jeung Brook di kapal jurig, di dinya kapalna Luffy panggih jeung kapal jurig, tuluy Luffy, Sanji, jeung Nami na\u00e9k ka \u00e9ta kapal. Dina \u00e9ta kapal, Luffy panggih jeung Brook, nu ahirna Brook di ajakkan pikeun jadi kru Topi jerami.\nJadi Artis.\nBrook nu di telepor Kuma ka pulo Namakura anu keur ngalakukeun ritual ngageroan Setan piekun bales dendam ka suku lengeun panjang. Di ieu pulo, Brook nandatangannan kasapukan pikeun nulungan aw\u00e9w\u00e9 nu di culik ku suku lengeun panjang. Tapi, nu ahirna Brook nu di culik ku suku lengeun panjang, nu engk\u00e9 na di jadikeun pintonan, nu ahrna Brook jadi artis."}
{"id": "34386", "revid": "25926", "url": "https://su.wikipedia.org/wiki?curid=34386", "title": "Kasur", "text": "Kasur nya\u00e9ta tempat sar\u00e9 nu digebarkeun dijieunna tina urung nu dijejelan kapuk, lemesna bolsak.\nUkuran kasur disaluyukeun kana ged\u00e9 leutikna tempat sar\u00e9, saperti no 1 ukuranana 1,80x2 m\u00e9ter jeung kandelna ged\u00e9 leutik rata-rata antara 10\u201315\u00a0cm, no 2 ukuranana 1,60x2 m\u00e9ter, no 3 ukuranana 1,20x2 m\u00e9ter, jeung no 4 ukuranana 0,8x2 m\u00e9ter.\nRupa-rupa Kasur.\nMaterial kasur ieu mak\u00e9 busa kalayan pros\u00e9s kimiawi, anu dingaranan \"poliuretan\". Kah\u00e9ngk\u00e9ran ieu kasur nya\u00e9ta matak hareudang jeung lamun dipak\u00e9 lila bakal l\u00e9p\u00e9t, tapi \u00e9ta og\u00e9 gumantung kana busa anu dipak\u00e9 naha kualitasna alus atawa henteu. Kaonjoyana kasur busa lamun geus dipak\u00e9 bentukna bakal balik ka mimitina euweuh tapakna. Harga kasur busa kira-kira Rp 200.000,00 gumantung kana ukuran jeung kualitas busana. \nKapuk anu asalna tina tanggal randu. Ka\u00e9n anu motipna garis anu has pikeun ngabuntel \u00e9ta kasur. Sar\u00e9 dina kasur kapuk leuwih ngeunah jeung m\u00e9r\u00e9 nah ku sabab hipu jeung henteu panas. Tapi kah\u00e9ngk\u00e9ran ieu kasur t\u00e9h lamun dipak\u00e9 lila mah sok jadi l\u00e9pet. Kasur kapuk henteu cocog pikeun jalma anu boga al\u00e9rgi kana kebul ku sabab ayana kekebul tina kapuk. Harga kasur relatip murah sakitas Rp 100.000,00.\nIeu kasur mak\u00e9 pegas (p\u00e9r) jeung lapisan busa. Mingkin loba p\u00e9rna mingkin alus og\u00e9 kualitas kasurna. Ilaharna \"Spring bed\" anu aya dipasaran unggal kasur \"spring bed\" na ngawengku 140 pegas per m\u00e9ter persegi. Bahan anu matak hipu t\u00e9h nya\u00e9ta ayana busa, \"lateks\", atawa campuran kaduana, nepi ka aya spring bed anu mak\u00e9 \"Memory Foam\". Pegas bakal nahan awak nalika urang diuk atawa sar\u00e9 dina \u00e9ta kasur.\nJaman kiwari kasur lain ngan saukur tempat paranti sar\u00e9, tapi kasur jadi hiji nangtukeun kualitas jalma dina sar\u00e9 anu nyatana jadi pangrojong pikeun produktivitas gaw\u00e9na. Salah sahiji kasur latex anu keur loba paminatna.Salain ngeunaheun kasur ieu dipercaya bisa nyingkahan bakt\u00e9ri, tumila jeung polusi.\nKasur cai nya\u00e9ta kasur anu dijieuna tina plastik vinil. Di jero kasur dibagi jadi kompartemen-kompartemen sangkan cai henteu ngancul nalika ayana tekenan anu ged\u00e9. Kasur cai umumna leuwih beurat dibandingkeun jeung kasur pegas, kasur lateks, atawa kasur kar\u00e9t busa. Kasur ieu miboga kaonjoyan nya\u00e9ta m\u00e9rv rasa tiis ku sabab aya kandungan cai di jero kasurna. Salain ti \u00e9ta cai anu di jerona bisa dirobah jadi cai haneut mak\u00e9 tanaga listrik sangkan teu ngarasa katirisan. Bahan kimia ditambahkeun kana jero kasur sangkan nyingkahan alga jeung bakteri.\nSajarah Kasur.\nKecap kasur asalna tina bahasa Arab anu hartina ngalungkeun jeung \"tempat di mana sesuatu dilemparkan\" atawa samak, bantal. Salila perang salib, \u00c9ropa ngadopsi m\u00e9tode Arab lamun keur sar\u00e9 anu dibantal anu dialungkeun ka handap, jeung kecap materas ahirna turun ka Inggris pertengahan ngaliwatan bahasa-bahasa Roman. Sanajan kasur bisa ditempatkeun langsung dina t\u00e9ras, biasana ditempatkeun di luhureun tempat paranti sar\u00e9 anu jauh tina taneuh. \nDasar tempat sar\u00e9 bisa jadi \"solid\" saperti \"Platform Bed\", atawa \u00e9lastis saperti kotak p\u00e9r anu dilapisi atawa dipan anu panjang. Dasar tempat paranti sar\u00e9 anu \"fleksibel\" bisa manjangan umur kasur. Sacara historis, eusi kasur geus diisian ku mangrupa bahan alami, saperti jarami, bulu jeung buuk kuda. Kasur mod\u00e9rn biasana diisian p\u00e9r ditengahna atawa bahan \"latex\", \"visco-elastic\", atawa busa \"polyurethane\". Kasur og\u00e9 bisa diisian ku hawa atawa cai, jeung serat alami, saperti di \"futon\". Dina taun 1901 nyieun kasur di Inggris \"VI-Spring\" mimiti dipikawanoh kasur anu mak\u00e9 p\u00e9r anu dibungkus sacara individual (\"Pocket Spring\")."}
{"id": "34387", "revid": "6408", "url": "https://su.wikipedia.org/wiki?curid=34387", "title": "Terowongan Lampegan", "text": ""}
{"id": "34388", "revid": "21463", "url": "https://su.wikipedia.org/wiki?curid=34388", "title": "Guru", "text": "Guru asalna tina basa Sangsekerta anu hartina pangagungan, pangutamana, pangpentingna, pangpangna.\nTugas Guru.\nDaoed Yoesoef (1980) ng\u00e9brehkeun y\u00e9n guru miboga tilu tugas pokok nya\u00e9ta tugas profesional, tugas manusiawi, jeung tugas kamasarakatan (\"sivic mission\"). Lamun dipatalikeun jeung kabudayaan, tugas anu kahiji nya\u00e9ta patalina jeung logika jeung \u00e9st\u00e9tika, tugas kadua jeung katilu patalina jeung \u00e9tika.\nSajarah Guru.\nDi jaman baheula guru nyicingan peranan-peranan penting dina ngajalankeun jeung ngendalikeun pimpinan nagara jeung karajaan. Dina sajarah Mesir kuno, guru dihartikeun salaku \"filosof\" anu jadi panas\u00e9hat raja. Ucapana jadi pedoman dina mingpin nagara. Sedengkeun dina jaman falsafah Yunani, \"Socrates\", \"Plto\" jeung \"Aristoteles\" nya\u00e9ta guru-guru anu mangaruhan kana sajarah Yunani. Ku sabab kitu, para filosof Arab ngebr\u00e9hkeun y\u00e9n Aristoteles salaku guru nu munggaran. Sedengkeun \"Al-Farabi\", jalma anu paling nyaho kana falsafah Aristoteles anu dib\u00e9r\u00e9 gelar guru kadua.\nDina sajarah Islam, wangenan guru nya\u00e9ta ulama. Sanggeus nagara Islam sumebar, disiapkeun jalma-jalma nu tangtu pikeun ngajarkeun Islam ka barudak, rumaja atawa ka jalma kolot. Sajarah mekarna sakola dina Islam nembongkeun y\u00e9n pendidikan Islam di pondok-pondok, madrasah. Harti guru jadi b\u00e9da ku sabab ayana pangaruh ti panjajah. Contohna panjajah Walanda di nusantara. Ku ayana sakola Walanda di nagri ieu. Wangenan guru robah deui sanggeus Indon\u00e9sia merd\u00e9ka. Sanggeus merd\u00e9ka, ayana tujuan-tujuan anu lain salain nyiptakeun tanaga gaw\u00e9 jeung pagaw\u00e9."}
{"id": "34389", "revid": "11449", "url": "https://su.wikipedia.org/wiki?curid=34389", "title": "L\u00e9tah", "text": "L\u00e9tah nya\u00e9ta alat indera anu miboga fungsi pikeun ngarasakeun rangsangan tina barang-barang anu asup kana baham urang. L\u00e9tah bisa ngarespon sagala rupa rasa kayaning amis, pait, haseum, jeung asin. Urang bisa ngarasakeun kadaharan atawa inuman alatan ayana l\u00e9tah. Bag\u00e9an l\u00e9tah anu hareup fungsina pikeun ngarasakeun rasa asin, bag\u00e9an anu palebah sisi pikeun rasa haseum, bag\u00e9an sisi hareup boga fungsi pikeun ngarasakeun rasa amis sarta bagian l\u00e9tah anu tukang pikeun rasa pait. \nL\u00e9tah miboga reseptor husus anu patali jeung rangsangan kimia. L\u00e9tah mangrupa organ anu disusun ku otot-otot. Bag\u00e9an l\u00e9tah nu luhur dilapis ku \u00e9pitelium anu loba ngandung kelenjar lendir, sarta reseptor \"pengecap\" mangrupa sirung \"pengecap\". Sirung \"pengecap\" diwangun tina sajumplukan s\u00e9l s\u00e9nsori anu miboga jendulan kawas buuk. Bag\u00e9an luhur l\u00e9tah pinuh ku jendulan (papila). Aya tilu rupa jendulan, nya\u00e9ta wangun benang, wangun rata anu dikuliling ku garis-garis, sarta wangun suung. Sirung \"pengecap\" aya dina garis-garis papila nu wangunna rata, di palebah sisi papila wangunna siga suung, sarta di bag\u00e9an luhur papila wangunna siga benang."}
{"id": "34391", "revid": "15233", "url": "https://su.wikipedia.org/wiki?curid=34391", "title": "Dyah Pitaloka Citraresmi", "text": "Dyah Pitaloka Citraresmi atawa Citra Rashmi (1340-1357) nya\u00e9ta puteri Karajaan Sunda. Nurutkeun Pararaton, Citraresmi dijodohkeun jeung Hayam Wuruk. Dina mangsana Hayam Wuruk kacida resepna ka Dyah Pitaloka keur dijadikeun prameswarina. Ngan dina tragedi Perang Bubat, Citraresmi nelasan man\u00e9h. Tradisi nyebutkeun Dyah Pitaloka minangka wanoja anu mibanda kageulisan nu .\nLamaran Nikah.\nHayam Wuruk, raja Majapahit, meureun ku dasar alesan pulitik, hayang ngajadikeun putri Citraresmi (Pitaloka) salaku pamajikanna. Karajaan Sunda kalawan maharajana Prabu Maharaja Lingga Buana mibanda putri wanoja nya\u00e9ta Citraresmi. Majapahit kalawan utusanna Patih Madhu datang ka Karajaan Sunda pikeun ngajodokeun jeung ngalamar Putri Sunda. Dina naskah Pararaton disebutkeun y\u00e9n:\nKalawan bungah, Maharaja Linggabuana m\u00e9r\u00e9 restu sarta turut milu ka Majapahit keur dinikahan jeung Hayam Wuruk. Sabab maharaja nyawang ieu mangrupa jalan keur ngaraketkeun duduluran.\nDi taun 1357 Masehi rombongan Karajaan Sunda geus nepi di Majapahit sanggeus lalayaran di Laut Jawa. Rombongan Karajaan Sunda ngadegkeun pendopo di Palagan Bubat di bag\u00e9an kal\u00e9r Trowulan, puseur dayeuh Majapahit. Aranjeunna nungguan dijemput ku pihak Majapahit sarta upacara karajaan nu pantes keur acara nikahan agung karajaan. Ngan Gajah Mada, nyawang kajadian \u00e9ta salaku kasempetan keur naklukeun Sunda di handap Karajaan Majapahit, sarta keukeuh y\u00e9n Putri moal bakal diangkat jadi Ratu Majapahit, tatapi ngan disembahkeun jadi selir Raja Majapahit, \u00e9ta tanda y\u00e9n Karajaan Sunda di handap kakawasaan Majapahit. Raja Sunda kacida ambekna jeung ngarasa dipika\u00e9ra ku tungtutan Gajah Mada nu kaleuleuwihan.\nDina Pararaton disebutkeun y\u00e9n\nTarjamahanna:\n\"Geus datang Raja Sunda ka Majapahit. Prabu Maharaja teu masrahkeun putrina. Urang Sunda kudu dipapag ku pesta lamun aya acara nikahan. Patih Majapahit embung lamun dinikahkeun. Sabab putri raja dianggap salaku upeti. Urang Sunda teu m\u00e9r\u00e9. \"\nPupusna Sang Putri.\nTungtungna, Maharaja Sunda milih perang ngalawan tangtara Majapahit. Rombongan Karajaan Sunda boga niat \"bela pati\" ngalakukeun puputan keur ngab\u00e9la kahormatan Sunda di Palagan Bubat. Sanajan m\u00e9r\u00e9 gerakan nu gagah want\u00e9ran, rombongan Karajaan Sunda tungtungna pupus ti kepungan tangtara Majapahit. Nepi ka sakab\u00e9h rombongan Karajaan Sunda ditumpes kalawan kejem dina kajadian ieu. Sateuacan tempur kalawan wani, Maharaja Sunda panceg nyebutkeun \nTradisi jeung carita lokal nyebutkeun y\u00e9n dina kasedihan jeung hat\u00e9 nu ancur, Putri nelasan man\u00e9h pikeun ngab\u00e9la kahormatan jeung aj\u00e9n kasundaan. \nNurutkeun tradisi, pupusna Dyah Pitaloka, nyieun Hayam Wuruk ngalimba jeung matak nyieun kasedih sakab\u00e9h rahayat Karajaan Sunda. Sabab pupusna Sang Putri jeung Raja Sunda dipihormat jeung disawang salaku hiji kawani jeung tindakan mulia keur ngabela kahormatan bangsa jeung nagarana. Sang Maharaja Prabu Linggabuana kacida disanjung jeung dipikahormat ku masarakat Sunda kalawan gelar \"Prabu Wangi\" (Basa Sunda: Raja nu mibanda ngaran nu seungit) sabab sipatna nu heroik ngab\u00e9la kahormatan nagarana ngalawan Majapahit. Tungturunan anjeunna, raja-raja Sunda salajengna, dib\u00e9r\u00e9 gelar \"Siliwangi\" (ti kecap Silih Wangi dina basa Sunda nu hartina panerus sarta nu nyilih wawangi Prabu Wangi). Kajadian ieu ngaruksak beungkeut duduluran dua karajaan nu balukar mumusuhan nepi ka mangtaun-taun salajengna. Hubungan dua nagara \u00e9ta moal balik deui saperti baheula. Di keraton Majapahit, Gajah Mada dimusuhan jeung kateupercayaan, sabab kalakuanna nu teu pantes ngalawan kana kapentingan kulawarga Karajaan Majapahit jeung nyieun nyeri Raja Hayam Wuruk.\nIsukanna, Hayam Wuruk ngirim surat kalawan dianteurkeun ku utusan Majapahit nu kawengku ku Darmajaksa pupuhu agama Hindu Syiwa, Darmajaksa agama Hindu Wisnu, jeung Darmajaksa agama Budha. Eusi suratna nya\u00e9ta:\nTarjamahanna nya\u00e9ta:\n\"Salajengna raja Majapahit Prabu Rajasanagara ngirimkeun utusan ka nagara Sunda keur nepikeun surat. Diwartakeun di jerona kajadian pasunda-bubat jeung Bre Majapahit ngahaturkeun hampura kana sagala kasalahan jeung laku lampah nu geus dilakukeun ku senapati jeung pasukanna. Pupusna Sang Prabu Maharaja \u00e9ta mugia teu mawa cilaka jeung ngaleungitkeun katingtriman hirup warga Majapahit.\"\n \"Sabab \u00e9ta raja Majapahit jangji kalawan hat\u00e9 nu junun ka wakil raja Sunda, nya\u00e9ta Rak\u00e9an Patih Mangkubumi Suradipati jeung sakab\u00e9h pangagung karajaan, angkatan perang, kulawarga raja Sunda sarta warga di sakabeh Jawa Barat, y\u00e9n Majapahit moal ngagempur Nagara Sunda sarta moal aya maksud ngawasaan. Karajaan Sunda dipiharep teu ngalakukeun gempuran walesan ka Majapahit jeung nganggap kajadian (Bubat) \u00e9ta salaku kajadian nu geus kaliwat. Majapahit hayang silih gaw\u00e9 jeung duduluran jeung Sunda, sewan-sewangan salaku nagara merdika nu teu aya pasalingsingan. Majapahit jangji moal nganyenyeri hat\u00e9 masarakat Nagara Sunda kadua kalina. \"\nCarita Putri Dyah Pitaloka jeung Perang Bubat jadi tema nu utama dina Kidung Sunda. Catetan sajarah ngeunaan kajadian Pasunda Bubat disebutkeun dina Pararaton, namung euweuh di naskah Nagarakretagama."}
{"id": "34393", "revid": "25926", "url": "https://su.wikipedia.org/wiki?curid=34393", "title": "Agama Hindu Dharma", "text": "Agama Hindu Dharma atawa Agama Tirtha (\"agama Air Suci\") (ku pangagemna disebut minangka \"agama Hindu\" hungkul.) nya\u00e9ta agama Hindu nu umumna diamalkeun ku rata-rata urang Bali di Indonesia. Agama Hindu di Bali mangrupa sinkretisme unsur-unsur Hindu aliran Siwa, Waisnawa, jeung Brahma kalawa kapercayaan lokal (\"local genius\") urang Bali.\nSajarah.\nAgama Hindu asup ka Indon\u00e9sia disawang di abad ka-4 Masehi, anu ditandaan ku ayana 7 yupa di Kutai, Kalimantan Timur, sakaligus og\u00e9 mungkas zaman prasejarah di Indon\u00e9sia. \nAsupna agama Hindu di Bali disawang ti abad ka-8, anu ditandaan ku ayana arca Siwa di Bedulu, kabupat\u00e9n Gianyar, anu corakna mirip jeung arca Siwa anu kapanggih di abad ka-8 ti dataran tinggi Dieng, Jawa Tengah.\nCatur Warna.\nDi Bali lumaku sistim Catur Varna (Warna), Catur Warna hartina opat pilihan hirup atawa opat bag\u00e9an dina kahirupan dumasar kana bakat (guna) jeung kaparigelan (karma) hiji jalma, sarta kualitas gaw\u00e9 nu dipiboga minangka akibat atikan, bakat nu tumuwuh ti dirina jeung dirojong ku katanggeuhan mentalna dina nyanghareupan hiji pagaw\u00e9an. Opat golongan anu salajengna dipikawanoh ku istilah Catur Warna \u00e9ta nya\u00e9ta: Brahmana, Ksatria, Waisya, jeung Sudra. \nPo\u00e9 Ageung Agama.\nPo\u00e9 kaagamaan keur pangagem agama Hindu Dharma, umumna di\u00e9tang dumasar wewaran jeung pawukon. Kombinasi antara Panca Wara, Sapta Wara jeung Wuku. Namung aya og\u00e9 po\u00e9 kaagamaan nu ngagunakeun pananggalan Saka.\nUpacara Kaagamaan.\nUpacara kaagamaan anu dilakukeun di Agama Hindu Dharma, kolaborasi jeung budaya lokal. Ieu jadi kabeungharan sarta kaunikan nu ngan aya di Bali.\nPitra Yadnya.\nAya opat lontar utama nu m\u00e9r\u00e9 piunjuk ngeyunaan ayana upacara Pitra Yadnya, nya\u00e9ta:\nPitra Yadnya asal kecapna ti basa Kawai. Pitr hartina karuhun sarta Yadnya nu hartina korban suci anu tulus ihlas. Pitra Yadnya nya\u00e9ta hiji kawajiban ti preti sentana minangka wujud bakti ka karuhun saluyu jeung Panca Srada nya\u00e9ta\nAnak nu babakti ka sepuhna dingaranan Putra dina basa Sansekertana nya \u00e9a Putt nu hartina naraka sarta Ra nu hartina ngahindarkeun atawa nyalametkeun. Ku kituna putra hartina budak nu nyalametkeun sepuh atawa karuhunna ti naraka.\nSaurang suputra (su hartina had\u00e9) nu ngalaksanakeun pitra yadnya boga tujuan nyucikeun arwah atawa roh nu geus maot. Atma og\u00e9 kudu disucikeun supaya dina hiji mangsa bisa manunggal (ngahiji) jeung Parama Atma (Brahman atawa Hyang Widi). Nyucikeun atma sanggeus manusa maot dihartikeun minangka upaya ngab\u00e9baskeun atma ti beungkeutan-beungkeutan nya\u00e9ta Stula Sarira (Panca Maha Butha) jeung Sukma Sarira (Panca Tan Matra).\nPanca Maha Butha nya\u00e9ta awak anu kasusun ti unsur-unsur padet (tulang jeung daging), cair (getih, cai kiih, jeung cairan di jero awak), hawa (nya\u00e9ta bayah), panas atawa cahaya (nya\u00e9ta sinar panin jeung panas awak), ether atawa langit-langit (nya \u00e9a urat syaraf). \nPanca Tan Matra nya\u00e9ta pangaruh sakab\u00e9h panca indera (panon, ceuli, irung, l\u00e9tah, jeung kulit) ka atma nalika masih hirup bisa dilaksanakeun ku unggal manusa kalawan ku cara awak dib\u00e9r\u00e9sihan ku cai, pikiran dib\u00e9r\u00e9sihan ku kajujuran, jiwa dib\u00e9r\u00e9sihan ku \u00e9lmu pangaweruh jeung tapa (ngendalikeun sad ripu), akal dib\u00e9r\u00e9sihan ku kadyatmikaan atawa kawijaksanaan dumasar ageman Hindu.\nAya og\u00e9 pahala ti saurang suputra bisa dijabarkeun saperti kieu:\nPitra Yadnya kawengku ku tilu tahapan sakumaha saperti kieu: Ngaben,Nyekah, jeung Mapaingkup. Lamun tilu tahap \u00e9a direngs\u00e9keun dina waktu sapo\u00e9 atawa 12 jam, \u00e9ta disebut Nandang Mantri. Sedengkeun dina upacara anu biasa, aya tenggang waktuna sababaraha po\u00e9 antara Ngaben,Nyekah, jeung Mapaingkup.\nNgaben kalawan ngebet tulang dingaranan Asti Wedana, sedengkeun anu teu ngebet tulang atawa kangsung ti jenazah nu anyar maot dingaranan Sawa Sedana. Upacara ngaben mibanda kecap Ngaben nu asalna ti kecap ngabuin (huruf u jeung i dipolahkeun jadi e) anu hartina ngajadikeun jadi hawu (dihawukeun). Upacara ngaben mangrupa runtuyan upacara keur malikkeun uncur-uncur Panca Maha Butha ka tempatna masing-masing nya\u00e9ta unsur padet ka lemah (Pertiwi), unsur cair ka Apah, unsur udara ka Bayu, unsur panas atawa cahya ka Teja, jeung unsur ether ka Akasa.\nUpacara ieu dimimitian ku Ngulapin di pura Dalem, ngaMungkah di Setra, Meseh Lawang di Catus Pata atawa Cangkem Setra, Masiram, tuluy Ngaskara, Narpana, tuluy Ngeseng jeung Ngayut ka Sagara Agung atawa Alit. Dina masalah ieu, aya filosofi dina unggal runtuyanna, nya\u00e9ta:\nNgaskara nya \u00e9a upacara nyucikeun atma tahap mimiti."}
{"id": "34394", "revid": "15233", "url": "https://su.wikipedia.org/wiki?curid=34394", "title": "Catur Warna", "text": "Catur Warna dina agama Hindu, istilah Kasta disebut og\u00e9 Warna (Sanskerta: \u0935\u0930\u094d\u0923; \"var\u1e47a\"). akar kecap Warna asalna ti basa Sansekerta \"vrn\" nu hartina \"milih (hiji kelompok)\". Dina ajaran agama Hindu, status saurang dimeunangkeun saluyu jeung pagaw\u00e9anna. Dina kons\u00e9p \u00e9ta dijentr\u00e9keun y\u00e9n sanajan salah saurang gumelar ti kulawarga Sudra (budak) atawa Waisya (padagang), lamun nekunan widang rohaniah nepi ka jadi pandita, ku kitu man\u00e9hna boga hak keur status Brahmana (rohaniawan). Jadi status hiji jalma teu dimeunangkeun nalika gumelar namung dimeunangkeun sanggeus man\u00e9hna nekunan hiji profesi dina hiji widang nu tangtu.\nDina tradisi Hindu,lamun saurang ahli dina widang karohanian ku kituna man\u00e9hna boga status Br\u0101hmana. Lamun hiji ahli atawa nekunan widang administrasi pamar\u00e9ntahan atawa mibanda gelar minangka pagaw\u00e9i atawa prajurit nagara, ku kituna man\u00e9hna mibanda gelar Ksatriya. Lamun hiji ahli dina padagangan, tatan\u00e9n, sarta profesi s\u00e9j\u00e9nna nu aya hubunganna jeung niaga, duit jeung harta banda, ku kituna anjeunna mibanda status Waisya. Lamun hiji jalma nekunan prof\u00e9si minangka nu ngabantuan ti tilu status \u00e9ta (Brahmana, Ksatriya, Waisya), ku kituna man\u00e9hna boga gelar minangka Sudra.\nWarna nu utama.\nBrahmana.\nBrahmana mangrupa golongan pandita jeung rohaniawan dina hiji masarakat, golongan ieu kacida dipihormat. Jalma disebut golongan Brahmana saupama man\u00e9hna mibanda kaparigelan dina widang pangaweruh kaagamaan. Ku kituna, status Brahmana teu dimeunangkeun ti leutik k\u00e9n\u00e9h. Status Brahmana dipimeunang ku nekunan ageman agama nepi ka man\u00e9hna pantes jeung diaku minangka rohaniawan.\nKsatriya.\nKsatriya mangrupa golongan bangsawan anu nekunan widang pamr\u00e9ntahan atawa administrasi nagara. Ksatriya og\u00e9 mangrupa golongan kesatria atawa Raja nu ahli dina widang militer jeung mah\u00e9r ngagunakeun sanjata. Kawajiban golongan Ksatriya nya\u00e9ta m\u00e9r\u00e9 rasa aman ka golongan Brahmana, Waisya, jeung Sudra. Lamun golongan Ksatriya ngalakukeun kawajibanna kalawan had\u00e9, maran\u00e9hna meunang walesan jasa teu langsung ti golongan Br\u0101hmana, Waisya, dan Sudra.\nWaisya.\nWaisya mangrupa golongan padagang, tani, jeung pamayang, sarta profesi s\u00e9j\u00e9nna nu kaasup widang niaga atawa pagaw\u00e9anna nu nyepeng sagala hal anu sifatna material. Kawajibanna minuhan kabutuhan pokok (sandang, pangan, jeung papan) golongan Brahmana, Ksatriya, dan Sudra.\nSudra.\nSudra mangrupa golongan nu ngabantuan golongan Br\u0101hmana, Kshatriya, jeung Waisya supaya pagaw\u00e9an maran\u00e9hna bisa kacumponan. Dina filsafat Hindu, tampa ayana golongan Sudra, ku kituna kawajiban tilu kasta moal bisa kawujud. Jadi ayana golongan Sudra, tilu kasta s\u00e9j\u00e9nna bisa ngalaksanakeun kawajibanna sacara saimbang jeung silih m\u00e9r\u00e9 konstribusi.\nSistim gaw\u00e9.\nCaturwarna nekenkeun hiji jalma ngalaksanakeun kawajiban kalawan sahad\u00e9-had\u00e9na. Golongan Brahmana diwajibkeun keur m\u00e9r\u00e9 \u00e9lmu rohani ka golongan Ksatriya, Waisya, jeung Sudra. Golongan Ksatriya diwajibkeun m\u00e9r\u00e9 rasa aman ka golongan Brahmana, Waisya, jeung Sudra. Golongan Waisya diwajibkeun pikeun minuhan kabutuhan material golongan Brahmana, Ksatriya, jeung Sudra. Sedengkeun golongan Sudra diwajibkeun pikeun ngabantuan golongan Brahmana, Ksatriya, jeung Waisya nepi ka kawajiban maran\u00e9hna bisa dicumponan kalawan had\u00e9.\nOpta golongan \u00e9a, silih bantu jeung silih minuhan lamun maran\u00e9hna mampuh ngalaksanakeun kawajibanna kalawan had\u00e9. Dina sistim Caturwarna, katangtuan ngeunaan hak teu dijentr\u00e9keun sabab hak dipimeunang sacara otomatis. Hak teu bisa dipimeunang lamu opat golongan teu kerja sama. Opat golongan kacida dianjurkeun pikeun silih bantuan sangkan maran\u00e9hna meeunang hak. Dina sistim Caturwarna aya hiji siklus m\u00e9r\u00e9 jeung dib\u00e9r\u00e9 lamun kaopat golongan \u00e9ta silih minuhan kawajibanna.\nsabab status hiji jalma te dipimeunang ti leutik, ku kituna statusna bisa dirobah. Hal \u00e9ta aya lamun hiji jalma teu bisa ngalaksanakeun kawajiban sakumaha status nu dicepengna. Hiji jalma nu lahir di kulawarga Br\u0101hmana bisa jadi Sudra lamun jalma \u00e9a teu mibanda wawasan rohani nu jembar, jeung lamun teu pantes jadi pandita. Kitu og\u00e9 hiji jalma nu lahir ti golongan Sudra bisa jadi Br\u0101hmana sabab mibanda pangaweruh nu jembar di widang karohanian jeung pantes pikeun jadi pandita.\nPasalia.\nLoba jalma anu nganggap Caturwarna sarua jeung Kasta nu m\u00e9r\u00e9 hiji jalma status dina masarakat ti leutik k\u00e9n\u00e9h. Mung dina prak-prakanna, status dina sistim Warna dipimeunang sanggeus hiji jalma nekunan hiji widang/profesi nu tangtu. Sistim Warna og\u00e9 dianggap ngab\u00e9da-b\u00e9dakeun kalungguhan hiji jalma. Namung dina ajaranna, sistim Warna hayang hiji jalma ngalaksanakeun kawajiban sahad\u00e9-had\u00e9na.\nSakapeung hiji jalma lahir di kulawarga nu mibanda status sosial nu pangluhurna jeung nyieun budakna leuwih bagja kalawan status sosial ti batan ngalaksanakeun kawajibanna. Sistim Warna ngajarkeun hiji jalma supaya teu ngabagjakeun atawa mikiran status sosialna, tatapi dipiharep maran\u00e9hna ngalakukeun kawajiban saluyu jeung status nu dicekel sabab status \u00e9ta teu dipimeunang nalika lahir, tatapi dumasar kaahlian maran\u00e9hna. Jadi, maran\u00e9hna ditungtut keur leuwih tanggung jawab kalawan status nu dipiboga ti batan ngabagjakeun.\nDi Indonesia (khususna di Bali) sorangan og\u00e9 aya kasalahpahaman dina sistim Catur Warna. Catur Warna kudu sacara teges dipisahkeun ti wangenan kasta. Sawangan \u00e9ta dituturkeun ku Drs. I Gusti Agung ged\u00e9 Putera, dina mangsa \u00e9ta Dekan Fakultas Agama jeung Kebudayaan Institut Hindu Dharma Denpasar di rapat d\u00e9sa Adat sa-kabupat\u00e9n Bandung taun 1974. ged\u00e9 Putera nu kiwari jadi Dirjen Bimas Hindu jeung Buddha Departemen Agama nyebutkeun: \nNurutkeun I Gusti Agung ged\u00e9 Putera, kabagjaan ka hiji gelar sanajan kalungguhan \u00e9ta geus teu dicepeng deui mangrupa kasalahpahaman masarakat Bali tungturunan. Nurutkeun man\u00e9hna, agama Hindu teu kungsi ngajarkeun sistim kasta tatapi nu dipak\u00e9 nya\u00e9ta sistim Warna."}
{"id": "34397", "revid": "29269", "url": "https://su.wikipedia.org/wiki?curid=34397", "title": "Spanyol", "text": "Karajaan Spanyol (basa Spanyol jeung Galisia: \"Reino de Espa\u00f1a\", Katalan: \"Regne d'Espanya\", Basque: \"Espainiako Erresuma\") mangrupa hiji nagara di \u00c9ropa kidul-kulon nu, bareng jeung Portugal, aya di Samenanjung Ib\u00e9ria. Wates darat Spanyol jeung \u00c9ropa nya\u00e9ta Pagunungan Pirenia jeung Perancis sareng Andorra. Wewengkonna og\u00e9 diwangun ti kota Ceuta jeung Melilla di Afrika Kal\u00e9r, Kapuloan Canary di Samudra Atlantik, jeung rupa-rupa pulo di Laut Tengah.\nG\u00e9ografi.\nT\u00e9ritori Spanyol diwatesan ku Portugal di kulon, sarta Gibraltar jeung Maroko di kidul. Spanyol tepung wates jeung Perancis sareng Andorra di kal\u00e9r-w\u00e9tan dina Pagunungan Pirenia. Wates lautna nya\u00e9ta Samudra Atlantik di kulon jeung Teluk Biscay di kal\u00e9r sarta Laut Tengah di w\u00e9tan, di mana Spanyol miboga wewengkon Kapuloan Balearik. Di kidul, aya Selat Gibraltar. Kota-kota di Spanyol kalawan jumlah padumuk nu panglobana nya\u00e9ta Madrid, Barcelona, Valencia, Sevilla, jeung M\u00e1laga.\nIklim Spanyol dibagi kana opat bagian:\nBabagian administratif.\nSpanyol dibagi kana 50 prpvinsi, dikategorikeun dina 17 wewengkon otonomi jeung 2 kota otonom nu miboga otonomi nu lega.\nWewengkon otonomi.\nSpanyol diwangun ti 17 wewengkon otonomi (\"comunidades aut\u00f3nomas\") jeung dua kota otonom (\"ciudades aut\u00f3nomas\"; Ceuta jeung Melilla).\nPropinsi.\nKarajaan Spanyol dibagi og\u00e9 kana 50 propinsi (\"provincias\"). Wewengkon otonomi ngategorikeun sababaraha propinsi (Extremadura, contona, diwangun ti dua propinsi: C\u00e1ceres jeung Badajoz). Wewengkon otonomi Asturias, Kapuloan Balearik, Cantabria, La Rioja, Navarre, Murcia, jeung Madrid masing-masing diwangun ti hiji propinsi. Tradisionalna, propinsi-propinsi \u00e9ta dibagi deui kana \"comarcas\".\nWewengkon kadaulatan.\nAya lima \u00e9nklave (\"plazas de soberan\u00eda\") di laut basisir Afrika: kota Ceuta jeung Melilla dipar\u00e9ntah salaku kota-kota otonom, hiji status nu aya di antara kota jeung wewengkon otonomi; kapuloan Islas Chafarinas, Pe\u00f1\u00f3n de Alhucemas, jeung Pe\u00f1\u00f3n de V\u00e9lez de la Gomera aya dina pamar\u00e9ntahan langsung Spanyol.\nCeuta jeung Melilla, sanajan resmina san\u00e9s mangrupa \"comarcas\", miboga status istim\u00e9wa og\u00e9.\n\u00c9konomi.\n\u00c9konomi Spanyol mangrupa sistem \u00e9konomi campuran nu pangged\u00e9na kasalapan di dunya jeung kalima di \u00c9ropa dumasar kana GDP. Spanyol og\u00e9 mangrupa inv\u00e9stor nu pangged\u00e9na katilu di dunya.. Pariwisata jeung industri mobil minangka salah sahiji widang nu paling dipinunjulkeun ku Spanyol."}
{"id": "34398", "revid": "11449", "url": "https://su.wikipedia.org/wiki?curid=34398", "title": "Belut", "text": "Belut nya\u00e9ta ngaran salah sahiji jenis lauk cai anu wangun awakna buleud manjang tur ngan miboga c\u00e9c\u00e9p\u00e9t tonggong sarta awakna leueur. Belut karesepna ngadahar anak lauk anu laleutik k\u00e9n\u00e9h. Biasana hirup di s\u00e9rang, di ranca sarta di walungan leutik. Di Indon\u00e9sia ti saprak taun 1979, belut mimiti dipikawanoh tur dipikaresep minangka bahan kadaharan, nepi ka ayeuna belut loba dibudidayakeun sarta jadi salah sahiji komoditas \u00e9kspor.\nKandungan gizi.\nBelut ngandung prot\u00e9in anu lumayan luhung. Jumlah prot\u00e9in anu aya dina daging belut kurang leuwih sarua jeung jumlah prot\u00e9in anu aya dina daging sapi, sarta leuwih luhung batan jumlah prot\u00e9in dina endog. Lian ti \u00e9ta, belut og\u00e9 ngandung asam essensial, asam nonessensial, fosfor, zat beusi, vitamin A, jeung vitamin B. Fosor nu aya dina belut leuwih loba batan nu aya dina endog, mangpaat pikeun kas\u00e9hatan tulang pikeun nyingkahan ost\u00e9oporosis, sedengkeun zat beusi mah mangpaatna pikeun ngalancarkeun aliran getih sangkan teu kataranjang kasakit 5L (\"lemah, letih, lelah, lesu, lunglai\"). Ari vitamin A alus pikeun kas\u00e9hatan panon jeung sistem reproduksi, sedengkeun vitamin B alus pikeun ngembangna uteuk, ngawangun s\u00e9l getih beureum, jeung prot\u00e9in dina awak urang.\nHermaprodit.\nBelut mangrupa jenis lauk nu bisa robah wanda jinisna (\"hermaprodit\") nya\u00e9ta lamun keur ngora mah wanda jinisna t\u00e9h bikang, tuluy sanggeus sawawa robah jadi jalu."}
{"id": "34399", "revid": "2337", "url": "https://su.wikipedia.org/wiki?curid=34399", "title": "Multivariate statistics", "text": ""}
{"id": "34400", "revid": "3874", "url": "https://su.wikipedia.org/wiki?curid=34400", "title": "Statistike multivariat", "text": ""}
{"id": "34401", "revid": "15233", "url": "https://su.wikipedia.org/wiki?curid=34401", "title": "Uni Latin", "text": "Uni Latin mangrupa organisasi internasional nagara-nagara nu mak\u00e9 basa Roman. Tujuan organisasi ieu nya\u00e9ta pikeun ngalindungan jeung ngangkat budaya Latin. Organisasi ieu diwangun taun 1954 di Madrid, Spanyol. Organisasi ieu miboga 37 anggota.\nNgaran resmi Uni Latin nya\u00e9ta \"Uni\u00f3 Llatina\" dina basa Katalan, \"Union Latine\" dina basa Perancis, \"Unione Latina\" dina basa Italia, \"Uni\u00e3o Latina\" dina basa Portugis, \"Uniunea Latin\u0103\" dina basa Romania, \"Uni\u00f3n Latina\" dina basa Spanyol."}
{"id": "34404", "revid": "25926", "url": "https://su.wikipedia.org/wiki?curid=34404", "title": "D\u00e9wan \u00c9ropa", "text": "D\u00e9wan \u00c9ropa (Europ\u00e9an Council, katelah og\u00e9 minangka Europ\u00e9an Summit) mangrupa organisasi politik pangluhurna dina Uni \u00c9ropa. Rapat-rapatna sam\u00e9m\u00e9hna diluluguan ku pupuhu salah sahiji nagara anggota nu keur ngajabat Kapr\u00e9sid\u00e9nan D\u00e9wan Uni \u00c9ropa. Sistem rotasi ieu teras diganti ti 2009 Herman van Rompuy diistr\u00e9nan minangka Pr\u00e9sid\u00e9n D\u00e9wan \u00c9ropa, hiji pos anyar 2,5 taun sabada Pajangjian Lisbon disatujuan ku sadaya anggota Uni \u00c9ropa."}
{"id": "34405", "revid": "3874", "url": "https://su.wikipedia.org/wiki?curid=34405", "title": "Organisasi pikeun Kerjasama jeung Pamekaran \u00c9konomi", "text": ""}
{"id": "34406", "revid": "25926", "url": "https://su.wikipedia.org/wiki?curid=34406", "title": "Hayam pelung", "text": "Hayam pelung nya\u00e9ta hayam asli ti wewengkon Jawa Barat, utamana di wewengkon Cianjur. Ngaran hayam pelung asalna tina basa Sunda Mawelung atawa Melung anu hartina bingkeng, alatan dina nyoara ngahasilkeun sora bingkeng, og\u00e9 alatan hayam pelung miboga beuheung anu panjang dina mungkas sorana kalayan posisi bingkeng. Dina kamekaranana, ayeuna hayam pelung geus sumebar di sagala rupa wewengkon di Indonesia. Hayam pelung t\u00e9h kaasup kana jenis hayam buras, nya\u00e9ta hayam pituin ti Indon\u00e9sia. Ditilik tina wangunna mah r\u00e9k m\u00e9h sarua jeung hayam buras s\u00e9j\u00e9nna, ngan aya sawatara hal anu ngab\u00e9dakeunana. Awak hayam pelung leuwih badag, tegep sarta cangker. Biasana suku hayam pelung leuwih badag sarta boga warna hideung semu biru. Buluna leuwih h\u00e9rang, umumna warna hayam pelung nya\u00e9ta campuran antara hideung jeung beureum atawa campuran antara kon\u00e9ng jeung bodas atawa campuran h\u00e9jo. Hayam pelung miboga jengg\u00e9r tunggal, wangun jenggerna leuwih badag, kandel sarta ajeg, sanajan aya sawar\u00e9h hayam pelung anu miboga og\u00e9 jengg\u00e9r dengd\u00e9k, warnana beureum. Sora hayam pelung leuwih aya laguan sarta leuwih panjang batan sora hayam buras s\u00e9j\u00e9nna.\nNgaran kotok pelung asalna ti basa Sunda Mawelung atawa Melung anu hartina bingkeng, alatan dina berkokok ngahasilkeun sada bingkeng og\u00e9 alatan kotok pelung mibanda beuheung anu panjang dina mengahiri sora / kokokannya kalayan posisi bingkeng."}
{"id": "34407", "revid": "15233", "url": "https://su.wikipedia.org/wiki?curid=34407", "title": "Organisasi pikeun Sabilulungan jeung Pamekaran \u00c9konomi", "text": "Organisasi pikeun Sabilulungan jeung Pamekaran \u00c9konomi (OECD - \"Organisation for Economic Co-operation and Development\") mangrupa hiji organisasi internasional kalawan tilu puluh nagara nu narima prinsip \u00e9konomi pasar b\u00e9bas. Awalna dina taun 1948 kalwan ngaran Organisasi pikeun Sabilulungan \u00c9konomi \u00c9ropa (OEEC - \"Organisation for European Economic Co-operation\"), diluluguan ku Robert Marjolin ti Perancis, pikeun nulungan ngalaksanakeun Rencana Marshall, pikeun r\u00e9konstruksi \u00c9ropa sanggeus Perang Dunya II. Teras, kaanggotaanna nepi ka nagara-nagara non-\u00c9ropa, jeung taun 1961, diwangun deu jadi OECD ku Konv\u00e9nsi ngeunaan Organisasi pikeun Sabilulungan jeung Pamekaran \u00c9konomi.\nAnggota.\nAya tilu puluh nagara anggota :"}
{"id": "34408", "revid": "709", "url": "https://su.wikipedia.org/wiki?curid=34408", "title": "Qur\u2019an", "text": ""}
{"id": "34409", "revid": "709", "url": "https://su.wikipedia.org/wiki?curid=34409", "title": "Singaparna", "text": ""}
{"id": "34410", "revid": "25926", "url": "https://su.wikipedia.org/wiki?curid=34410", "title": "James Blunt", "text": "James Blunt nya\u00e9ta musisi asal Inggris, ngaran keur lahirna nya\u00e9ta James Hillier Blount, lahir di Tidworth, Wiltshire, Inggris tanggal 22 P\u00e9buari 1974. James Blunt kungsi meunangkeun \"BRIT Awards\" jeung lima kali meunang nominasi \"Grammy Awards\". Blunt kungsi ngajalin hubungan \"spesial\" jeung penyanyi Camilia Boler (2004-2006 jeung Petra Nemcova juli 2006-ayeuna.\nJames Blunt meunang inspirasi pikeun jadi musisi nalika man\u00e9hna ningali budak lalaki anu leuwih kolot keur ma\u00e9n gitar listrik. James Blunt kungsi jadi tentara salila 4,5 taun. Man\u00e9hna ngab\u00e9akkeun 6 taun jadi \"tentara penjaga perdamaian\" di Kosovo. Pengalaman Blunt ieu dituliskeun dina salah sahiji laguna \"No Bravery\" dina album \"Back To Bedlam\". james Blunt ahli ma\u00e9nkeun piano] jeung gitar. Najan baheula mah lagu-lagu Blunt henteu pati dihargaan, tapi Blunt terus nulis lagu.\nDiskografi.\nALbum pertamana nya\u00e9ta \"High\" anu dirilis taun 2004, diteruskeun ku album \"Wisemen\" anu dirilis bulan maret 2005. Album katiluna nya\u00e9ta \"You're Beatiful\" anu dirilis Mei 2005, diteruskeun ku \"Good Bye My Lover\". \"Back To Bedlam\" dirilis tanggal 13 Juni 2005. Di Taun 2007, James Blunt ngarilis sababaraha album, di antarana: \"1973, Same Mistake\", jeung \"All The Lost Soul\". Taun 2008, James Blunt ngarilis album \"Carry You Home, I Really Want You\", jeung \"love, love, love\". Pamungkas, taun 2010, album \"Some Kind of Trouble\" dirilis."}
{"id": "34411", "revid": "25926", "url": "https://su.wikipedia.org/wiki?curid=34411", "title": "Lenka", "text": "Lenka Kripac atawa biasa dilandi Lenka nya\u00e9ta penyanyi kelahiran Australia tanggal 19 Maret 1978. Bapana nya\u00e9ta musisi jazz, imigran asal Cekoslovakia. Indungna nya\u00e9ta guru anu nurunkeun bakatna ka Lenka. Nalika umur 7 taun, Lenka pindah ka Sidney terus meunangkeun pangajaran musik pertamana. Lenka mah\u00e9r ma\u00e9nkeun alat musik Terompet jeung Piano.\nKarir.\nLenka kungsi ngiluan sakola akting \"the Australian Thetre For Young People\" nu di mana man\u00e9hna dilatih ku Cate BlanChette. Lenka pernah jadi \"host\" di Cheez TV jeung jadi artis di Sababaraha pilem di Australia, \"The Dish\" jeung \"Lost Things\", sarta sababaraha drama.\nKarir musik Lenka dimulai nalika kagabung dina \"Australian electronic-rock crossover band Decoder Ring\" terus ngarilis 2 album. Sedengkeun solo karirna dimulai nalika Lenka pindah ka California terus ngarilis \"single\" \"THE SHOW\" tanggal 24 S\u00e9pt\u00e9mber 2008. Single The Show asup ka peringkat 142 di \"US Billboard 200\". Lenka ngarilis album \"LENKA\" taun 2008 (label rekaman:epic), diteruskeun ku album \"TWO\" anu dirilis taun 2011 ayeuna (label rekaman: SMI EPC)."}
{"id": "34416", "revid": "3874", "url": "https://su.wikipedia.org/wiki?curid=34416", "title": "Swiss", "text": ""}
{"id": "34417", "revid": "15233", "url": "https://su.wikipedia.org/wiki?curid=34417", "title": "Wanci \u00c9ropa Tengah", "text": "Wanci \u00c9ropa Tengah atawa dina basa Inggris disebut Central Europ\u00e9an Time (CET) mangrupa ngaran zona wanci nu loba digunakeun ku nagara-nagara \u00c9ropa jeung Afrika bagian kal\u00e9r jeung miboga b\u00e9b\u00e9da wanci +1 tina UTC.\nNagara-nagara nu kaasup dina zona wanci ieu di antarana:\nTeras nagara-nagara jeung wewengkon di handap ngagunakeun Wanci Eropa Tengah ngan dina usum tiis, antara tabuh 1:00 UTC dina po\u00e9 Minggu panungtungna bulan Oktober nepi ka po\u00e9 Minggu panungtungna dina bulan Maret:"}
{"id": "34420", "revid": "25926", "url": "https://su.wikipedia.org/wiki?curid=34420", "title": "Calana Jins", "text": "Calana Jins nya\u00e9ta salah sahiji jinis calana. Calana ieu kawentar di Amerika Serikat dina taun 1880 anu mimiti dijieuna di Genoa, Itali dina taun 1560. Calana ieu osok dipak\u00e9 ku angkatan laut. Di Prancis calana jins sok disebut \"Blue de Geans\" anu hartina biru Genoa. Sanajan calana jins mimiti dijieuna di \u00c9ropa tapi masalah \"fashion\" calana jins leuwiih kawentar di Am\u00e9rika. Levi Straus jalma mungaran anu ngawanohkeun calana kalayan bahan j\u00e9ans di Am\u00e9rika. \nSajarah.\nDina taun 1850-an nonoman 21 taun nu ngaranna Levi Strauss nepi di San Francisco, Am\u00e9rika, ti Bavaria, \u00c9ropa, pikeun nyobaan kauntunganana, man\u00e9hna teu sadar y\u00e9n man\u00e9hna eukeur ngamimitian nyieun hiji sajarah nu jadi kawentar pikeun dunia mode nepi ka ayeuna. Strauss nyobaan ngajual t\u00e9nda-t\u00e9nda kanvas ka para penambang emas. Mangsa harita di Am\u00e9rika keur ngeunjleung emas. Lain kairut ku tawaran Strauss, para panambang t\u00e9h kalahkah m\u00e9nta pangmawakeun calana panjang. Ngaran Levi\u2019s jadi dipikawanoh nepi ka para panambang t\u00e9h nar\u00e9angan \"those pants of Levi\u2019s\" (calana si Levi) anu dijieunan tina denim. Di Am\u00e9rika, kecap j\u00e9ans anu ayeuna dipikawanoh t\u00e9h asalna tina peng-amerika-an kecap basa Perancis \"Genes\" anu artina Genoa, nya\u00e9ta kota anu nyieun calana denim di Italia, anu sabenerna asalna t\u00e9h ti Nimes di Perancis. Sedengkeun istilah \"blue jeans\" aya nalika Levi keur nyelep denimna ku warna \"indigo\" jeung m\u00e9r\u00e9 cap pikeun jadi pangab\u00e9da jeung calana nu lain sangkan kanyahoan y\u00e9n \u00e9ta t\u00e9h asli jins nyieun man\u00e9hna. Sacara g\u00e9nerik jins osok disebut denim. Denim nya\u00e9ta tenunan bola katun. Mimitina bola t\u00e9h warnana bodas jeung biru anu asl- muasalna ti kota di Perancis. \"Nimes\" anu jadi asal kecapna denim nya\u00e9ta \"serge de Nimes\". Mimitina denim dipak\u00e9 pikeun pagaw\u00e9 anu di luar rohangan, ku sabab denim dijieuna tina katun anu bahana kuat. Geus saabad leuwih denin jadi loba peminatna sanggeus Levi ngawanohkeun kana \u00e9ta calana. Dina taun 1940-an denim dipak\u00e9 pikeun produk mode dina bentuk gaun, rok, jaket, jeung calana panjang. Denim jadi kawentar dina taun 1970-an nalika calana jins diproduksi massal.\nBaca Oge.\nCalana"}
{"id": "34421", "revid": "15233", "url": "https://su.wikipedia.org/wiki?curid=34421", "title": "Wanci Usum Panas \u00c9ropa Tengah", "text": "Wanci Usum Panas \u00c9ropa Tengah (, disingket CEST) mangrupa salah sahiji ngaran ti wanci Usum Panas nu digunakeun di zona wanci UTC+2, 2 jam di payuneun Wanci Universal Kakoordinasi. Hal ieu digunakeun salaku wanci usum panas siang di loba nagara-nagara \u00c9ropa. Dina usum tiis, Wanci \u00c9ropa Tengah (UTC+1) digunakeun.\nPanganggoan.\nNagara-nagara jeung wewengkon di handap ngagunakeun Wanci Usum Panas \u00c9ropa Tengah dina usum panas, antara 01:00 UTC dina po\u00e9 Minggu panungtungna bulan Maret jeung 1:00 dina po\u00e9 Minggu panungtungna bulan Oktober.\nCEST digunakeun og\u00e9 di taun 1993\u20141995 di Portugal jeung 1998\u20141999 di Lithuania."}
{"id": "34423", "revid": "3874", "url": "https://su.wikipedia.org/wiki?curid=34423", "title": "Daylight saving time", "text": ""}
{"id": "34424", "revid": "172", "url": "https://su.wikipedia.org/wiki?curid=34424", "title": "D\u00e9monim", "text": "D\u00e9monim atawa gentilik mangrupa kecap nu digunakeun pikeun populasi hiji wewengkon.\nBasa Inggris miboga loba cara pikeun nyieun d\u00e9monim, kawas kalawan nambihkeun sufiks dina ahir kalimah, conto:"}
{"id": "34425", "revid": "5265", "url": "https://su.wikipedia.org/wiki?curid=34425", "title": "Francophonie", "text": "Francophonie mangrupa hiji organisasi nu diwangun ti nagara-nagara francophone. Organisasi ieu diwangun dina 1970 ku 20 nagara. Piagamna nyebutkeun y\u00e9n Francophonie boga panc\u00e9n ngoordinasikeun \u00e9konomi, kaasup hubungan niaga; komunikasi; kabudayaan; kawarganagaraan, paspor, jeung visa; sosial; jeung kas\u00e9hatan. Markas Francophonie aya di Paris.\nAnggota.\nAnggota Francophonie ayeuna (jeung taun gabung):"}
{"id": "34426", "revid": "25926", "url": "https://su.wikipedia.org/wiki?curid=34426", "title": "Merak H\u00e9jo", "text": "Merak H\u00e9jo \"(Green Peafowl)\" anu dina basa ilmiah disebut \"Pavo muticus\" nya\u00e9ta salah sahiji ti tilu sp\u00e9si\u00e9s merak anu aya di dunya. Satwa anu aya di Cina, Vietnam sarta Indon\u00e9sia ieu miboga bulu-bulu anu \u00e9ndah. Sumawona Merak H\u00e9jo jalu anu mibanda buntut panjang anu sanggup ngab\u00e9b\u00e9rkeun jangjangna kawas kipas. Tapi malahan alatan ka\u00e9ndahan \u00e9ta anu mawa petaka pikeun kahirupan satwa langka sarta ditangtayungan ieu.\nDina usum anakan, manuk jalu mam\u00e9rkeun bulu buntutna di hareup manuk aw\u00e9w\u00e9. Bulu-bulu panutup buntut dibuka nyieun kipas kalayan bintik ngawangun panon. Manuk aw\u00e9w\u00e9 netaskeun tilu nepi ka genep endog sanggeus nyileungleum dina tumpukan daun sarta r\u00e9gang di luhur taneuh lilana sabulan. Anakna baris terus padeukeut kalayan indukna nepi ka usum kimpoi saterusna, sanajan geus bisa hiber dina umur anu masih pohara ngora.\nDina urusan dahar, manuk Merak H\u00e9jo doyan rupa-rupa siki-sikian, pucuk jukut sarta dangdaunnan, rupa-rupa sarangga, sarta sagala rupa jenis sato leutik kawas lancah, cacing sarta kadal leutik. Salian \u00e9ta resepeun og\u00e9 bijiran, kacang, buah-buahan.\nPopulasi Merak H\u00e9jo sumebar di leuweung kabuka kalayan padang jukut di Republik Rahayat Cina, Vi\u00e9tnam, Myanmar sarta Jawa, Indon\u00e9sia. Sam\u00e9m\u00e9hna Merak H\u00e9jo kapanggih og\u00e9 di India, Banglad\u00e9sh sarta Malaysia, tapi ayeuna geus punah di da\u00e9rah \u00e9ta mah. Sanajan ukuranana badag, manuk \u00e9ndah, langka, sarta ditangtayungan ieu bisa hiber.\nDi Indon\u00e9sia, Merak H\u00e9jo ngan aya di Pulo Jawa. Habitatna mimitian ti dataran pend\u00e9k nepi ka tempat-tempat anu luhur. salah sahijina anu masih bisa kapanggih aya di Taman Nasional Alas Purwo, Jawa W\u00e9tan. Sajaba ti \u00e9ta kira-kira masih aya di Taman Nasional Tungtung Kulon, sarta Taman Nasional Meru Betiri.\nPopulasi Merak H\u00e9jo terus ngurangan. Ieu dibalukarkeun ku garahna habitat sarta perburuan liar. Manuk langka anu \u00e9ndah ieu diburu pikeun dicokot buluna atawa diperdagangkeunn minangka b\u00e9ntang peliharaan. Pikeun nyingkahan kepunahan manuk langka ieu ditangtayungan undang-undang. Di Pulo Jawa kiwari jumlah Merak H\u00e9jo kira-kira henteu leuwih ti 800 buntut.\n\"International Council for Bird Preservation\" geus netepkeun manuk merak ieu minangka sp\u00e9si\u00e9s anu ampir punah. \"CITES\", ngasupkeun Merak H\u00e9jo dina kategori Appendix II. Sedengkeun \"Red List Authority-iucn\", dina data anu dirilis dina bulan Oktober 2009 geus na\u00e9kkeun status Merak H\u00e9jo \"(Pavo muticus)\" ti vulnerable (VU atawa \u201drentan\u201d) jadi endangered (EN atawa \u201cgenting\u201d).\nMerak h\u00e9jo pembiakanna nya\u00e9ta man\u00e9hna mengeram 4-6 siki endog sarta jangka mangsa penetasan 26-28 po\u00e9."}
{"id": "34427", "revid": "11449", "url": "https://su.wikipedia.org/wiki?curid=34427", "title": "Beubeur", "text": "Beubeur nya\u00e9ta papak\u00e9an tina lawon nu dibeulitkeun sababaraha beulit kana cangk\u00e9ng pikeun mageuhan samping atawa sarung nu keur dipak\u00e9 supaya ulah morosot. Basa lemesna beulitan. \nSajarah Beubeur.\nSajarah beubeur nya\u00e9ta ti taun 300 SM, di mana manusa mimiti nambangan logam mulia. Nalika \u00e9ta beubeur t\u00e9h miboga pungsi pikeun pakakas dibandingkeunn \"fashion item\" jeung lolobana dipak\u00e9 ku lalaki. Ku sabab geus didokum\u00e9ntasikeun pikeun lalaki di mimiti jaman Perunggu. Di dunia barat, beubeur umumna dipak\u00e9 keur lalaki, iwal awal abad patengahan akhir abad ka-17. Mantua jeung erok atawa blus kombinasi antara taun 1900 jeung 1910. \"Art Nouveau gesper\" beubeur \"kolektor item\". \nDina p\u00e9riodeu paruh kadua abad ka-19 nepi ka Perang Dunia kahiji, beubeur nya\u00e9ta bagian dekoratif sarta utilitarian saragam, hususna di kalangan perwira. Dina \"Angkatan Dalam bersenjata Prusia\", Tsar Rusia, jeung nagara-nagara \u00c9ropa Timur, hal \u00e9ta biasa pikeun pejabat pikeun mak\u00e9 kalayan ketat, beubeur l\u00e9barna disakuliling cangk\u00e9ng, di luareun saragam.\nMimiti beubeur ngeuyeuban di dunia mode nya\u00e9ta mimitina abad patengahan \u00e9ta g\u00e9 \"fashion item\" pikeun lalaki. Beubeur mimitina icikibung dina fashion aw\u00e9w\u00e9 dwanita pada \u00e9ra peperangan di patengahan abad ka-19, di mana aw\u00e9w\u00e9 mimiti mak\u00e9 saragam militer. Di \u00c9ropa jeung Am\u00e9rika, beubeur t\u00e9h dipak\u00e9na di beulah tengahna cangk\u00e9ng. Sedengkeun para prajurit jeung patugas administratif, beubeur anu dipak\u00e9na saeutik di handapeun cangk\u00e9ng. Satuluyna beubeur t\u00e9h jadi ngalogoran dipak\u00e9na dibeulah pinggung dipercaya aya panagaruh para \"hippies\" jeung jadi tr\u00e9n dina \u00e9ra 70-an. Kitu og\u00e9 aya variasi \"buckle ekle\". ktik anu ngajadikeun beubeur pikeun salah sahiji \"must-have-item\" pikeun aw\u00e9w\u00e9. Lain ngan bahanan anu tina kulit, beubeur terus mekar nepi ka tina bentuk, ukuran, jeung mak\u00e9na bahan saperti lawon, rant\u00e9 logam, tali ipis, nepi ka bentuk beubeur saperti kors\u00e9t.\nBeubeur jaman Kiwari.\nAbad ka-19 beubeur ngeuyeuban dunia \"fashion item\" anu nyirikeun \"maskulinitas\". Ngan ayeuna mah beubeur t\u00e9h jadi produk mode linta gender jeung mangrupa salah sahiji \"must-have-item\" hususna aw\u00e9w\u00e9. Beubeur dipak\u00e9na dina handapeun dada saperti obi, aya og\u00e9 anu dina cangk\u00e9ng. \nTr\u00e9n 2011, beubeur henteu ged\u00e9 saperti ikat jiga dina taun 2010, tapi dina tr\u00e9n taun ieu leuwih ipis jeung leiwih panjang. Sedengkeun di DKNY, beubeur jdi dim\u00e9nsi anu ngeuyeuban monokromatik. Anapon di label \"highstreet Topshop\" jeung \"J.Crew\", beubeur ipis dina pelet m\u00e9r\u00e9 mamanis anu aya \"chic\" anu bisa katingalina kasual. Phoebe Roberts, \u00e9ditor situs vogue.co.uk ng\u00e9br\u00e9hkeun y\u00e9n beubeur anu tina kulit miboga ukuran anu ipis mangrupa \"must-have-item\" pikeun taun 2011."}
{"id": "34428", "revid": "15233", "url": "https://su.wikipedia.org/wiki?curid=34428", "title": "Raksukan", "text": "Raksukan nya\u00e9ta mangrupa kabutuhan utama manusa salian dahar jeung tempat dumuk. Ieu hal geus bisa katilik ti jaman baheula k\u00e9n\u00e9h anu terus ngigelan kamekaran budaya jeung paradaban manusa.\nAsal-usul.\nDitilik tina sajarahna kamekaran kabudayaan manusa, bisa ditalungtik hal-hal anu aya patalina jeung raksukan. Dina hak\u00e9katna raksukan anu mekar dimasarakat ayeuna t\u00e9h mangrupa kamekaran tina bentuk raksukan peradaban barat. Tapi raksukan barat og\u00e9 mangrupa serepan tina tilu budaya nya\u00e9ta Yunani Kuno, Romawi jeung Nasrani. Kamekaran jaman og\u00e9 mangaruhan kana raksukan anu saluyu jeung kamekaran \u00e9lmu, pangaweruh, t\u00e9knologi, jeung seni (IPTEKS). Dina jaman prasejarah manusa encan wawuh kana raksukan saperti ayeuna. Manusa hirup alatan moro saperti ayeuna. Tapi manusa hirup alatan cara moro, tatan\u00e9n, jeung hirupna pundah-pindah ti hiji tempat ka tempat s\u00e9j\u00e9n ku cara ngamangpaatkeun naon anu kapanggih disabudeureunana. Nalika maran\u00e9hna moro sato, maran\u00e9hanana t\u00e9h lain dagingna wungkul tapi jeung kulitna, dagingna pikeun di dahar jeung kulitna pikeun nutupan awakna. Nalika \u00e9ta manusa mimiti mikir y\u00e9n nutupan awak tina pangaruh alam jeung sabudeureunana saperti pangaruh hawa, sato, cuaca atawa iklim jeung barang-barang anu ngabahayakeun. Cara pikeun nyingkahan tina hal nu tadi t\u00e9h b\u00e9da-b\u00e9da saluyu jeung alam sabudeureunana. Di da\u00e9rah anu hawana tiis, manusa jaman baheula nutupan awakna ku cara awakna ditutup ku kulit sato, hususna sato-sato anu buluna kandel saperti domba. Kulit sato kasebut dibersihkeun heula tina daging jeung lemak anu nemp\u00e9l tuluy digaringkeun. Kitu og\u00e9 di da\u00e9rah panas, maran\u00e9hna ngamangpaatkeun kulit kai anu sam\u00e9m\u00e9hna dikeueum tuluy digebugan jeung digaringkeun. Aya og\u00e9 anu mak\u00e9 dadaunnan jukut jeung anu garing. Salain ti \u00e9ta aya og\u00e9 anu mak\u00e9 rant\u00e9 tina kerang atawa beubeutian, sihung sato jeung huntu anu disusun saperti kalung. Ilaharna dipak\u00e9 dina beuheung saperti kalung, dina leungeun saperti gelang, dina suku saperti g\u00e9ngg\u00e9 jeung dina imbit pikeun nutupan bagian-bagian awak. Ieu kab\u00e9h t\u00e9h miboga pungsi pikeun jadi pamanis jeung ka\u00e9ndahan salain ti \u00e9ta aya kapercayayan atawa tahayul. Numutkeun kapercayaya baheula, y\u00e9n mak\u00e9 barang-barang kasebut bakal n\u00e9mbongkeun kakuatan atawa ayana rasa kawani tina roh-roh jahat jeung pikeun dipika hormat. Salain ti \u00e9ta aya cara lain nya\u00e9ta ku cara ngagambaran awakna anu disebutna \"tattoo\". Tapi sakab\u00e9h anu dilakukeun ku masarakat primitif encan bisa disebutkeun raksukan ku sabab seni dina raksukan mah ayana sanggeus masarakat marak\u00e9 panutup awak tina kulit sato, kulit kai atawa bahan baju dina bahan tenunan. Satuluyna, ayana pamanggih bahan raksukan boh tina kulit sato boh kulit kai jeung cara mak\u00e9na \u00e9ta jadi kasang tukang lahirna bentuk dasar raksukan. Bentuk dasar raksukan anu ayadi Indon\u00e9sia, nya\u00e9ta kutang, papak\u00e9an, ponco, kaptan jeung calana.\nFungsi.\nFungsi saujratna tina raksukan t\u00e9h nya\u00e9ta pikeun nutupan awak tina panasna panon po\u00e9, tirisna angin jeung ngjaga suhu awak sangkan tetep stabil, salain ti \u00e9ta raksukan t\u00e9h jadi enteung budaya masarakat anu aya. \nDitilik tina agama raksukan t\u00e9h pikeun nutupan orat, jeung pikeun perhiasan maksudna pikeun mamanis dina dangdosan di hareupeun Gusti Alloh jeung sasama manusa.\nBahan.\nMimitina manusa ngamangpaatkeun kulit tangkal jeung kulit sato pikeun bahan raksukan. Tuluy ngamangpaatkeun bola tina kapas, bulu domba sarta sutra anu satuluyna dijadikeun bahan dasar dijieuna raksukan. Ayeuna dipikawanoh rupa-rupa jinis ka\u00e9n di antarana: "}
{"id": "34429", "revid": "25926", "url": "https://su.wikipedia.org/wiki?curid=34429", "title": "Sarung", "text": "Sarung mangrupa lawon anu baku dipak\u00e9 ngabunian bagian awak ti semet beuteung ka handap, sarta tungtungna ti gigir dikaput disambungkeun basa lemesna sinjang.\nSajarah jeung kamekaran.\nT\u00e9kstil mangrupa industri pelopor di \u00e9ra Islam. Dina \u00e9ra \u00e9ta, standar t\u00e9kstil masarakat muslim di Semenanjung Arab loba pisan. Salah sahiji produk t\u00e9kstil anu mekar di \u00e9ra Islam jeung masih aya nepi ka ayeuna nya\u00e9ta sarung. Sarung di nagara Oman disebut wizaar. Sedengkeun di Arab Saudi disebut izaar. \nNumutkeun sajarah, sarung t\u00e9h asalna ti Yunani. Di Yunani mah sarung t\u00e9h disebut futah. Abad ka-14 mimitina sarung asup ka Indon\u00e9sia, dibawa ku urang Arab jeung Gujarat. Kamekaran sarung di Indon\u00e9sia id\u00e9ntik jeung kabudayaan Islam. Pacampurna budaya sapanjang pesisir Indon\u00e9sia ngabalukarkeun sarung jadi loba rupana. D\u00e9sainan Islam, Jawa, Cina jeung Indo-Eropa jadi ngahiji, nepi ka sarung pesisir miboga warna, motif, jeung pola anu leuwih b\u00e9bas. Jaman baheula nalika penjajahan Walanda, sarung id\u00e9ntik jeung bajoangna ngalawan budaya barat anu dibawa ku para penjajah. Satuluyna, sarung jadi ciri di antara simbol jeung aj\u00e9n-aj\u00e9n budaya Indon\u00e9sia. Sumebarna sarung lain ngan di Semenanjung Arab, tapi nepi ka Asia belah kidul, Afrika, nepi ka Amerika jeung Eropa. Dina Ensiklopedia Britanica, disebutkeun baju tradisional masarakat Yaman. Sarung geus dipercaya geus diproduksi jeung dipak\u00e9 ku masarakat tradisional. Ti jaman baheula masarakat Yaman kabiasaan mak\u00e9 sarung geus paheut nepi ka ayeuna. Nepi ka ayeuna sarung Yaman jadi ol\u00e9h-ol\u00e9h has tradisional ti Yaman. Mimitina sarung ngan dipak\u00e9 ku s\u00e9l\u00e9r baduy anu cicing di Yaman. Sarung ti Yaman asalna tina ka\u00e9n bodas anu dicelep kana neel nya\u00e9ta bahan gincu anu warnana hideung. Sarung Yaman aya sababaraha rupa di antarana mod\u00e9l assafi, al-kada, jeung annaqshah. Nepi ka ayeuna, anu digaraw\u00e9 di Yaman masih k\u00e9n\u00e9h mak\u00e9 sarung. Urang Yaman amk\u00e9 sarung henteu nepi ka mumuncangan jiga urang Indon\u00e9sia. Sarung og\u00e9 geus jadi raksukan anu penting dina tradisi Islam di Indon\u00e9sia."}
{"id": "34430", "revid": "25926", "url": "https://su.wikipedia.org/wiki?curid=34430", "title": "Catur", "text": "Catur nya\u00e9ta kaulinan anu dijadikeun olahraga.\nCatur mangrupa kaulinan mak\u00e9 papan catur anu miboga 64 kotak dina papanna, warna kotakna hideung jeung bodas.\nIwal ti \u00e9ta catur miboga 16 siki catur.\nKaulinan ieu geus aya ti 500 SM di India anu tuluy sumebar ka da\u00e9rah Persia jeung Arab.\nSajarah Catur.\nCatur geus hirup di masarakat dina kurun waktu anu lila, catur og\u00e9 dipa\u00e9nkeun b\u00e9da-b\u00e9da numutkeun nagara sewang-sewangan.\nSaperti di nagara Cina, kaulinan catur di nagara Cina disebutna \"Xiang Qi\", catur ieu anu panglobana dipa\u00e9nkeun di nagara-nagara s\u00e9j\u00e9n.\nSedengkeun di nagara India kaulinan catur harita dib\u00e9r\u00e9 ngaran \"Shaturangga\".\nLoba paham ngenaan sajarah mimiti catur di antarana aya tilu :\nKarakter Anak-anakan Catur.\nDina kaulinan catur unggal siki catur miboga fungsi jeung peran sewang-sewangan di antarana wa\u00e9 :\nSabab lamun raja pa\u00e9h dianggap \u00e9l\u00e9h, leumpang Raja teu b\u00e9da jauh jiga Budak nu ngab\u00e9dakeun Raja bisa leumpang ka tukang.\nPertahanan Perancis.\nPertahanan Perancis ngarujuk kana awal-awal awal sareng parantos n\u00e9mbongan dina papan saatos 1.e4 e6. Sacara ideologis, pamindahan 1 ... e6 ditujukeun pikeun miceunkeun sadaya patarosan ti titik f7, anu ngempelkeun jotosan dina debut kabuka.\nCatur korespondensi.\nIeu mangrupikeun varian catur dimana saingan ngirimkeun gerakanna ka silik ku email. Waktu r\u00e9spon diitung dina dinten sareng kaulinan tiasa nyandak sababaraha bulan atanapi taun kanggo r\u00e9ngs\u00e9.\nInternacional Correspondence Catur Federation (ICCF) tanggung jawab pikeun ngatur Olimpiade sorangan jeung Championships Dunya.\nOlimpiade Catur Korespondensi.\nOlimpiade nya\u00e9ta turnam\u00e9n dimana unggal nagara pakait sareng ICCF boga hak nampilkeun tim pikeun ngagambarkeun eta diwangun ku 6 pama\u00e9n biasa na dua substitutes.\nDima\u00e9nkeun dina dua tahap: Semifinal sareng Final."}
{"id": "34431", "revid": "25926", "url": "https://su.wikipedia.org/wiki?curid=34431", "title": "H\u00e9ndarso", "text": "H\u00e9ndarso n\u00e9n\u00e9hna Darso, . Salila leuwih ti 45 taun, Hendarso satia midangkeun calung, musik tina awi,anu saterusna dihijikeun jeung dangdut atawa pop. Masarakat ngalandi anjeunna t\u00e9h \"Michael Darso Si Raja Pop Sunda\", milah rupa ti raja pop dunya Michael Jackson. Sarakanana di lembur Cirateun, Lembang, Kabupaten Bandung Barat. Kurang leuwih 300 judul dina salila hirupna, Darso geus nyieun lagu wanda calung atawa pop Sunda Albumna t\u00e9h aya anu direkam di studio, aya og\u00e9 anu dir\u00e9kam basa keur anjeunna nyanyi di panggung.\nLalampahan karir.\nDarso ngamimitian karirna tina pama\u00e9n bas dina grup musik Nada Karya jeung Nada Kencana.. kungsi milu jeung Band anu dipiboga ku Puseur Persenjataan Kavaleri Bandung. Anjeunna pernah ngarandeg saheulaanan nyieun karya, lantaran kakeunaan perkara G 30 S/PKI. Dina taun 1968, anjeunna mitembeyan deui karirna bareng jeung lanceukna Uko Hendarso. Midangkeun musik kalayan instrum\u00e9n utama \"calung\" kalawan salah sahiji lagu anu kawentarna nya\u00e9ta \"Kiamat\".\nKu arahan S. Hidayat Darso diajak minton di Radio R\u00e9publik Indon\u00e9sia babarengan jeung grup Baskara Saba D\u00e9sa.. Teu sawatara lila Asmara Record ngar\u00e9kam pidangan Darso kana pita kaset. Sawatara lagu anu kaceluk nya\u00e9ta \"Kembang Ujung\", \"Cangkurileung\", sarta \"Panineungan\". Dina taun 90-an ngaran Darso beuki kawentar sanggeus TVRI mindeng mintonkeunana. Darso og\u00e9 ngamimitian mak\u00e9 parabot musik s\u00e9j\u00e9na kawas taromp\u00e9t sarta organ rupa musik anu pernah dipidangkeun sajaba pop Sunda og\u00e9 dangdut. Hariringna anu kaceluk dina mangsa harita nepi ka kiwari nya\u00e9ta \"Randa Geulis\", \"Maribaya\", \"Dina Amparan Sajadah\", jeung \"Kabogoh Jauh\". \nPangaj\u00e9n.\nDina taun 2005 man\u00e9hna meunang pangaj\u00e9n ti Gubernur Jabar Danny Setiawan mangrupa Kasinugrahan Musik Jabar 2005 sarta dina taun 2009 man\u00e9hna meunang og\u00e9 pangaj\u00e9n ti Walikota Bandung Dada rosada mangrupa Kasinugrahan Budaya Dayeuh Bandung 2009.\nTilar dunya.\nDarso maot po\u00e9 Sen\u00e9n, tanggal 12 S\u00e9ptember 2011, jam 15.00 WIB, di \"Rumah Sakit Soreang\", Kabupat\u00e9n Bandung.. Mun diwincik tina mintonkeun seni Sunda, Darso t\u00e9h kaasup salah sahiji inohong musik pop sunda. Loba hasil karyana, disaluyukeun keur ngahirupkeun musik Sunda. Pangabisana ngahijikeun musik Sunda pituin (Sunda) jeung Musik Pop jadi kakuatan nepi ka masarakat m\u00e9r\u00e9 pangaj\u00e9n minangka \"Legenda Pop Sunda\". Teu dipikanyaho sacara pasti ngeunaan cukang lantaran maotna mah."}
{"id": "34432", "revid": "24730", "url": "https://su.wikipedia.org/wiki?curid=34432", "title": "Buuk", "text": "Buuk nya\u00e9ta salahsahiji organ jelema nu jaradi dina hulu. Hijianana kana buuk nya\u00e9ta lambar, salambar. Rata-rata buuk aw\u00e9w\u00e9 panjang, sok digelungkeun atawa diuntun. Lamun aw\u00e9w\u00e9 tas dicumplang buukna sok tara terus digelungkeun tapi sina ngarumbay heula supaya t\u00e9r\u00e9h garing. Buuk lalaki lamun geus panjang sok dipolka atawa digundulan, dicukur. Tapi lamun geus dipolka sok terus disah\u00e9ding.\nBuuk sabenerna nya\u00e9ta perkembangan ti lapisan tanduk kulit. Kawas kuku, buuk henteu karasa nyeri lamun dipotong, alatan s\u00e9l-s\u00e9l tanduk ieu henteu ngandung urat saraf. Alatan buuk nya\u00e9ta bagian anu penting ti penampilan urang sarta alatan buuk gampang dipotong sarta diatur ampir dina sagala mod\u00e9l, lalaki sarta wanoja geus ngalakonan sagala hal jeung buuk maran\u00e9hanana saprak permulaan jaman.\nIstilah Buuk.\nBuuk nu jadina carang sok disebut buuk carang, sabalikna tina buuk gomplok. Nu jadina lalempeng disebut buuk jocong. Nu jadina tingpurilit disebutna buuk galing. Buuk siga bulu jagong nya\u00e9ta sebutan keur urang \u00c9ropa nu rupana beureum kolot. Buuk nu tara disisiran disebutna busik, jempet, jedig, rewig, rinyong, jeung sajabana. Buuk nu bodas hayang hideung kudu disemir atawa diulasan tarum uyeng. Nu sok disisiran biasana disebut luis atawa lecir. Buuk nu dicukur tapi palebah embun-embunan ditinggalkeun, buuk nu tinggal disebutna jambul. Buuk nu dicukur tapi palebah nu nyeklok ditinggalkeun, nu tinggal disebutna gogombak.\nJenis Buuk.\nJenis buuk anu dipiboga mangrupa warisan. Struktur umum buuk t\u00e9h b\u00e9da-b\u00e9da unggal manusa. Tapi bentukna, warnana, kekonsistenan umumna, sarta penampilan salambar bagian buuk di handapeun mikroskop ngan b\u00e9da saeutik. Sarta alatan b\u00e9da-b\u00e9da ieu lumangsung alatan pola nu tangtu, buuk nya\u00e9ta salah sahiji cara anu pangalusna pikeun nangtukeun struktur bangsa hiji jalma. Maksudna, buuk anu dipiboga mangrupa cirining hiji suku. Aya tilu golongan buuk anu utama dumasar bentukna.\nGolongan anu kahiji nya\u00e9ta pondok sarta garing, jenis anu dingaranan \"berbulu\". Penampang melintang ti buuk ieu n\u00e9mbongkeun y\u00e9n buuk \u00e9ta ngawangun lonjong. Warnana ampir sakab\u00e9hna hideung pekat, sarta buuk \u00e9ta dipiboga ku kab\u00e9h bangsa kulit hideung ku dua kekecualian. Jenis buuk anu kadua nya\u00e9ta lempeng, ipis, panjang, sarta garihal. Penampang melintang ti buuk jenis ieu kasampak buleud. Warnana ampir hideung murni. Buuk jenis ieu dipiboga ku jalma-jalma Cina, Mongolian, sarta Indian Am\u00e9rika.\nJenis buuk anu katilu nya\u00e9ta berombak sarta keriting, atawa lemes sarta kawas sutera. Penampangnya ngawangun buleud endog. Buuk ieu dipiboga ku jalma-jalma \u00c9ropa. Buuk jenis ieu, utamana boga warna p\u00e9rang kalayan variasi-variasi kelir hideung, coklat, beureum, atawa kon\u00e9ng sepa. Aya og\u00e9 jenis buuk kaopat anu dipikawanoh galing, nya\u00e9ta buuk anu dipiboga ku para nu nyicingan pribumi Australia. Buuk galing umumna nya\u00e9ta buuk anu pohara datar dina strukturna. Beuki buleud buuk, baris beuki jeger.\nLamun nyarita ngeunaan kelir, sawatara jenis buuk miboga variasi kelir, sarta sawatara henteu. Jenis-jenis buuk anu berombak pohara variatif warnana. \u00c9ta pisan sababna naha di antara jalma-jalma \u00c9ropa bisa manggihan hiji jalma nu miboga kelir buuk hideung pekat anu pagigir-gigir jeung buuk warna kon\u00e9ng sepa. Tapi buuk p\u00e9rang leuwih umum di \u00c9ropa Kal\u00e9r sarta leuwih jarang aya di kidul. Di antara bangsa-bangsa anu rambutna lempeng, kelir buuk p\u00e9rang pohara jarang. Bangsa-bangsa anu miboga buuk galing miboga buuk beureum ampir saloba jelema anu rambutan berombak. Tapi buuk beureum ngan bisa dikaitkeun dina jelema nu tangtu. Euweuh bangsa anu rambutna beureum."}
{"id": "34433", "revid": "11449", "url": "https://su.wikipedia.org/wiki?curid=34433", "title": "Guram\u00e9", "text": "Gurame nya\u00e9ta ngaran jenis lauk cai anu biasa didahar ku manusa. Wangun awakna gep\u00e9ng tur rubak. Tonggongna aya warna beureuman sedengkeun dina beuteungna hawuk semu koneng. Lauk kaasup kana kulawarga Anabantidae, turunan Helostoma sarta bangsa Labyrinthici. Lauk guram\u00e9 asalna ti tatar Sunda (Jawa Barat, Indon\u00e9sia), tuluy sumebar ka Malaysia, Thailand, Ceylon sarta Australia. Lauk guram\u00e9 rada lila ged\u00e9na dibandingkeun lauk cai nu s\u00e9j\u00e9n. Wewengkon di Indon\u00e9sia anu jadi puseur pamijahan guram\u00e9 nya\u00e9ta: Sumatera, NTB jeung Jawa. Sedengkeun di luar nagari nya\u00e9ta: Thailand, Jepang jeung Filipina.\nJenis lauk guram\u00e9 anu dipikawanoh ku masarakat dumasar kana wangunna aya dua nya\u00e9ta guram\u00e9 soang jeung guram\u00e9 Jepang. Guram\u00e9 soang awakna rada manjang, sisitna og\u00e9 rubak, panjangna bisa nepi ka 65\u00a0cm, sedengkeun beuratna bisa nepi ka 8 kilo. Guram\u00e9 Jepang awakna rada pondok, sisitna og\u00e9 laleutik panjangna g\u00e9 ngan ukur nepi ka 45\u00a0cm, beuratna kurang ti 4,5 kilo. Lamun ditilik tina warnana, aya tilu rupa guram\u00e9, nya\u00e9ta guram\u00e9 hideung, bodas sarta belang."}
{"id": "34435", "revid": "30718", "url": "https://su.wikipedia.org/wiki?curid=34435", "title": "Ukraina", "text": "Ukraina mangrupa hiji nagara peupeusan Uni Sovi\u00e9t nu aya di \u00c9ropa W\u00e9tan. Dina basa Slavia, \"Ukraina\" hartina \"da\u00e9rah pawatesamn\". Ukraina tepung wates jeung Rusia di beulah kal\u00e9r-w\u00e9tan; B\u00e9larus di kal\u00e9r; Polandia, Slowakia, jeung Hungaria di kulon; Romania jeung Moldova di kidul-kulon; jeung Laut Hideung sarta Laut Azov di kidul. Ibu kota jeung sakaligus kota pangged\u00e9na di Ukraina nya\u00e9ta Ki\u00e9v (\"Kyiv\").\nBabagian administratif.\nUkraina dibagi kana 24 oblast (propinsi) jeung hiji r\u00e9publik otonom (\"avtonomna respublika\"), Crimea. Tambihannana, kota Kiev jeung Sevastopol, miboga status l\u00e9gal istim\u00e9wa. 24 oblast jeung Crimea dibagi kana 490 \"raion\" (distrik), atanapi unit administratif tingkat dua. Rarata ar\u00e9a ti hiji raion Ukraina nya\u00e9ta ; rarata populasi ti hiji raion nya\u00e9ta 52.000 urang."}
{"id": "34438", "revid": "25926", "url": "https://su.wikipedia.org/wiki?curid=34438", "title": "Merak Biru", "text": "Merak Biru atawa Merak India, anu dina ngaran ilmiahna \"Pavo cristatus\" nya\u00e9ta salah sahiji manuk ti tilu sp\u00e9si\u00e9s manuk merak. Merak Biru miboga bulu anu warna Biru gelap mengilap. Manuk jalu dewasa ukuranana badag, panjangna bisa ngahontal 230\u00a0cm, jeung panutup buntut anu pohara panjang boga warna h\u00e9jo m\u00e9talik. Populasi Merak Biru sumebar di leuweung kabuka kalayan padang jukut di India, Pakistan, Sri Lanka, Nepal sarta Bhutan. Sam\u00e9m\u00e9hna sp\u00e9si\u00e9s ieu kapanggih og\u00e9 di Banglad\u00e9sh, tapi ayeuna kamungkinan badag geus punah di ditu.\nMerak jalu nya\u00e9ta ngawayuh sp\u00e9si\u00e9s, miboga pasangan leuwih ti hiji. Dina usum berbiak, manuk jalu mam\u00e9rkeun bulu buntutna di hareup manuk bikang. Bulu-bulu panutup buntut dibuka nyieun kipas kalayan bintik ngawangun panon boga warna biru. Manuk bikang biasana netaskeun tilu nepi ka genep endog.\nPakan manuk Merak Biru diwangun ti rupa-rupa biji-bijian, pucuk jukut sarta dangdaunnan, rupa-rupa gegeremet, sarta sagala rupa jenis sato leutik kawas cacing, lancah sarta kadal leutik.\nMerak nya\u00e9ta omnivora, dahar jukut, siki-sikian, oray, sarta kadal leutik og\u00e9. Di India, manuk merak anu patali mitologi Yunani ieu \u2018eyespots\u2019 \u00e9ta disebutkeun minangka panon ratus Argos buta. Sabot usum hujan datang, merak, nari dina hujan, memikat kab\u00e9h kalayan bulu anu \u00e9legan, nyieun tampilan anu sp\u00e9ktakul\u00e9r."}
{"id": "34439", "revid": "211", "url": "https://su.wikipedia.org/wiki?curid=34439", "title": "Vatikan", "text": "Vatikan, kalawan ngaran resmi State of the Vatican City (, mangrupa nagara merdika nu ar\u00e9ana pangalitna di dunya. Vatikan mangrupa hiji \u00e9nklave nu aya dina wewengkon kota Roma di Italia. Vatikan mangrupa padumukan Paus jeung wewengkon Tahta Suci, otoritas puseur Gar\u00e9ja Katolik."}
{"id": "34441", "revid": "11449", "url": "https://su.wikipedia.org/wiki?curid=34441", "title": "Merak", "text": "Merak nya\u00e9ta kulawarga \"Pavo Cristatus\" sarta bisa kapanggih di leuweung. Populasi Merak Biru sumebar di leuweung kabuka kalayan padang jukut di India, Pakistan, Sri Lanka, Nepal sarta Bhutan. Sam\u00e9m\u00e9hna sp\u00e9si\u00e9s ieu kapanggih og\u00e9 di Banglad\u00e9sh, tapi ayeuna kamungkinan badag geus punah di ditu.\nKecap merak sabenerna ngarujuk kana manuk jalu \"(peafowls)\", sedengkeun bikang nya\u00e9ta \"peahens\", sarta anu ngora nya\u00e9ta \"peachicks\".\nManuk merak nya\u00e9ta salah sahiji jenis manuk pangbadagna. Maran\u00e9hanana ngirut perhatian jelema di sakumna dunya. Manuk megah ieu henteu pindah. Merak utamana dibagi jadi tilu kat\u00e9gori anu pangumumna di antara maran\u00e9hanana nya\u00e9ta merak biru, merak h\u00e9jo, jeung merak bodas.\nSabot loba jelema ngad\u00e9ng\u00e9 ngeunaan merak, hal kahiji anu terlintas dina pikiran nya\u00e9ta kelir anu \u00e9ndah ti bulu manuk ieu. Biru, h\u00e9jo, emas, sarta panampilan anu kasampak kawas panon, pas di tengah sawatara bulu, nya\u00e9ta kaleuwihan ti manuk ieu.\nMaran\u00e9hanana og\u00e9 mibanda lambang, atawa makuta, di luhur sirah, nungajadikeun maran\u00e9hanana kasampak leuwih anggun. Pamatuk manuk-manuk merak mibanda rata-rata panjang hiji inci.\nManuk bikang ukuranana leuwih leutik ti manuk jalu. Bulu-buluna henteu h\u00e9rang, boga warna coklat kah\u00e9jo-h\u00e9joan kalayan gurat-gurat hideung sarta tanpa dipapa\u00e9san bulu panutup buntut. Manuk ngora kawas merak aw\u00e9w\u00e9.\nMerak jalu nya\u00e9ta ngawayuh sp\u00e9si\u00e9s, miboga pasangan leuwih ti hiji. Dina usum berbiak, manuk jalu mam\u00e9rkeun bulu buntutna di hareup manuk aw\u00e9w\u00e9. Bulu-bulu panutup buntut dibuka nyieun kipas kalayan bintik ngawangun panon boga warna biru. Manuk aw\u00e9w\u00e9 biasana megarkeun tilu nepi ka genep siki endog.\nMitologi Merak.\nMerak nya\u00e9ta \"omnivora\", dahar jukut, sisikian, oray sarta kadal leutik og\u00e9. Di India, manuk merak anu patali mitologi Yunani ieu \"\u2018eyespots\u2019\" \u00e9ta disebutkeun minangka panon ratus \"Argos buta\". Sabot usum hujan datang, merak, nari dina hujan, ngirut kab\u00e9h kalayan bulu anu \u00e9legan, nyieun tampilan anu sp\u00e9ktakuler.\nPituin Asia, merak anu ayeuna bisa kapanggih di ampir saban benua, kaasup Asia, Afrika, Am\u00e9rika Kal\u00e9r sarta \u00c9ropa. Maran\u00e9hanana geus dipulasara di loba bagian ti bagian-bagian. Sam\u00e9m\u00e9hna merak dibiakkeun pikeun kadaharan tapi ayeuna geus dilarang di India.\nbuntut merak aw\u00e9w\u00e9 bisa miboga endog ngan sakali sataun, atawa sawatara kali sataun. Merak aw\u00e9w\u00e9 baris nyimpen endog leuwih loba, leuwih mindeng, jadi jauhkeun kana sarta aktivitas di kira-kira sayang, lamun hayang mibanda merak anu megarkeun endog og\u00e9.\nSabuntut merak aw\u00e9w\u00e9 baris ninggalkeun sayang lamun man\u00e9hna ngarasa y\u00e9n loba teuing kaributan anu lumangsung. Og\u00e9, inget y\u00e9n sayang endog baris jadi metot pikeun sato kawas rakun sarta musang. Hiji rakun bisa ngancurkeun sayang merak aw\u00e9w\u00e9 sarta endogna dina waktu anu pohara singget."}
{"id": "34443", "revid": "15233", "url": "https://su.wikipedia.org/wiki?curid=34443", "title": "Sendal", "text": "Sendal mangrupa salah sahiji jinis sarampah, nya\u00e9ta kab\u00e9h nu sok dipak\u00e9 dina dampal suku jelema jero leumpang. Jinis s\u00e9j\u00e9nna ti sarampah nu sarupa fungsina jeung sendal t\u00e9h nya\u00e9ta tarumpah, tepl\u00e9k, selop, bakiak, jeung sapatu.\nSandal nya\u00e9ta mangrupa matras ti rumput-rumputan, bilah tina kulit, atawa potongan-potongan kai anu rata. Bahan-bahan ieu ditalikeun dina tapak suku ku tali kulit anu saterusna diikat kira-kira dina suku. Di wewengkon-wewengkon pegunungan anu leuwih tiis, sandal-sandal ieu henteu m\u00e9r\u00e9 panangtayungan anu cukup kana suku, jadi leuwih loba bahan ditambahkeun jeung sacara bertahap sandal dijieun pikeun mod\u00e9l dasar sapatu.\nSendal jepit geus aya salila sahenteuna genep r\u00e9bu taun. Minangka titik perbandingan, sapatu primitif dipidangkeun dina lukisan batu anu asalna ti p\u00e9riode (Batu Jaman) ahir Pal\u00e9olitik kira-kira 15.000 taun katukang. Aya penggambaran ti sandal jepit di mural Mesir kuna dina astana sarta kuil-kuil ti kira-kira 4.000 SM.\nTumuwuhna sandal jepit geus jadi bagian ti sakab\u00e9h parobahan umum dina mode salila dua puluh taun pamungkas, alatan geus jadi leuwih antar\u00e9 sakab\u00e9h pikeun acara sapopo\u00e9.\nCasual Friday ngalonggarkeun dina naon anu dianggap pak\u00e9an kantor anu pas geus nyieun konsum\u00e9n leuwih fleksibel ngeunaan pak\u00e9an kasual. Kiwari, geus aya perhatian m\u00e9dia nu jembar di Am\u00e9rika Sarikat ngeunaan naha flip-flop atawa sendal mangrupa pak\u00e9an anu luyu pikeun dipak\u00e9 ka White House pikeun papanggih pr\u00e9sid\u00e9n. Dua puluh taun katukang mah sawala nu kasebut tadi moal kungsi dianggap.\nBusana geus jadi pendorong pasar konci pikeun alas suku, kaasup sendal. Salila sawatara taunpamungkas, alas suku geus jadi fashion item utama - lain ngan saukur jadi produk pelengkap pikeun pak\u00e9an. Kelir, pola, lawon sarta gaya geus jadi la\u00e9r leuwih wani sarta gaya parobahan leuwih mindeng."}
{"id": "34444", "revid": "15233", "url": "https://su.wikipedia.org/wiki?curid=34444", "title": "Garpu", "text": "Garpu nya\u00e9ta parabot dahar, panyocog kadaharan, sabalikna tina garpu nya\u00e9ta s\u00e9ndok. Garpu leutik gunana pikeun nyocog ku\u00e9h nu rek di huapkeun.\nPamak\u00e9an garpu sapopo\u00e9 pikeun dahar mangrupa kamekaran anu pohara mutakhir dina sajarah manusa. Jaman baheula mah ngagunakeun r\u00e9gang leutik bercabang minangka sarupaning garpu alamiah pikeun nyokot daging. Sawatara ahli boga pamadegan y\u00e9n garpu magrupa jamparing, sarta y\u00e9n dina awalna garpu nya\u00e9ta sarupaning tusuk huntu anu dipak\u00e9 pikeun nyokot s\u00e9sa kadaharan di antara huntu.\nGarpu anu sakumaha urang wawuh mimiti ngan dipak\u00e9 pikeun masak sarta nyekel daging bari dipotong-potong. Garpu-garpu anu kahiji ieu panjang sarta beranting dua, sarta dijieun ti beusi, tulang, sarta kai teuas. Sanggeus waktu anu pohara lila, garpu kakara ditarima sacara umum pikeun dipak\u00e9 dahar. 300 taun katukang, garpu mangrupa barang anu pohara ah\u00e9ng di \u00c9ropa. Sabenerna di Perancis, saban jelema dahar jeung leungeun nepi ka abad ka-17. Komo di Karajaan Louis XIV anu megah kalayan perjamuan-perjamuan badag di karajaanna og\u00e9 euweuh anu ngagunakeun garpu.\nSabot jalma-jalma mimiti mimitian ngagunakeun garpu pikeun dahar, jalma-jalma s\u00e9j\u00e9n ngomongkeun y\u00e9n maran\u00e9hanana miboga sikep pinilih teuing. Dina abad ka-16, jalma-jalma anu ngagunakeun garpu di Venice masih dianggap rada ah\u00e9ng. Di Venice, unggal jelema dilayanan, di gigireunna p\u00e9so sarta s\u00e9ndok, jeung garpu pikeun nyekel daging bari motongna, alatan maran\u00e9hanana nganggap hal \u00e9ta mangrupa kalakuan gor\u00e9ng, ku kituna, jelema kudu nyabak daging ku leungeunna.\nSaprak abad ka-17, tatakrama di m\u00e9ja makan mekar di kab\u00e9h lingkungan mod\u00e9rn. Garpu p\u00e9rak mimiti muncul di sakumna Italia. Sarta nyanghareupan ahir abad ka-18, garpu \u00e9ta ditarima minangka hiji kawajiban di imah jalma-jalma anu pangsopanna."}
{"id": "34445", "revid": "15233", "url": "https://su.wikipedia.org/wiki?curid=34445", "title": "Keane", "text": "K\u00e9ane nya\u00e9ta grup musik asal Inggris anu sering disebut nganut aliran \"piano rock\". Personil K\u00e9ane di antarana: Thomas Oliver Chaplin (Vokal, piano, organ, gitar), Timothy James Rice-Oxley (Piano, keyboard, bass, vokal latar), jeung Richard David Hughes (Drum, perkusi, vokal latar).. K\u00e9ane dibentuk di Battle, Sussex W\u00e9tan taun 1995 kalayan ngaran \"The Lotus Eaters\". Ngaran \"The Lotus Eaters\" diganti jadi \"Cherry Keane\", nya\u00e9ta ngaran hiji wanoja anu sering ngasuh Timothy jeung Thomas nalika leutik k\u00e9n\u00e9h. Terus ngan \"Cherry \"K\u00e9ane\" ieu disingkat jadi Keane.\nDiskografi.\nKeane mulai aktip taun 1997, sanggeus Tom asup ka grup. Sabudeureun taun 1999-2001, Keane ngarilis \"single\" mak\u00e9 label indep\u00e9nden ( label Keane sorangan) \"Zoomorphic\". \"Single-single\" anu dirilisna nya\u00e9ta: \"Call Me What You Like\" (kalayan lagu-lagu \"Call Me What You Like, Rubbernecking\", jeung \"Closer Now\") sarta \"Wolf At The Door\" (kalayan lagu-lagu \"Wolf At The Door, Call Me What You Like\", jeung \"She Has No Time\"). \nSanggeus loba ngarilis \"single\", ahirna di Taun 2004, Keane ngarilis albumna kalayan judul \"HOPES AND F\u00e9aRS\". Ieu album pernah jadi jawara dina \"tangga lagu\" musik Inggris. Diteruskeun kun album kaduana nya\u00e9ta \"UNDER THE IRON S\u00e9a\" taun 2006. Ieu album og\u00e9 bisa jadi jawara \"tangga lagu\". Anu pamungkas, Keane ngarilis album katiluna \"PERFECT SYMMETRY\" dina bulan Oktober 2008."}
{"id": "34446", "revid": "6428", "url": "https://su.wikipedia.org/wiki?curid=34446", "title": "Gamelan degung", "text": ""}
{"id": "34449", "revid": "211", "url": "https://su.wikipedia.org/wiki?curid=34449", "title": "Panic! at the Disco", "text": " \nPanic! at the Disco atawa sering disingkat PATD nya\u00e9ta grup musik anu dibentuk di Las Vegas, Nevada, Amerika Serikat taun 2004dugi ka 2023. Personil PATD ayeuna nya\u00e9ta Spencer Smith (drum) jeung Brendon Urie (vokal, gitar, piano). Awalna, Ryan Ross (gitar) jeung Spencer Smith (drum) anu geus akrab tileuleutik k\u00e9n\u00e9h boga rencana pikeun nyieun grup musik, terus maran\u00e9hna ngajak Brent Wilson. Ieu grup musik dib\u00e9r\u00e9 ngaran \"Summer League\". Sanggeus sababaraha kali ganti formasi, ieu grup ahirna dingaranan Panic! at the Disco kalayan formasi Brendon, Ryan, Spencer, jeung Brent. Bulan M\u00e9i 2006, Brent kaluar terus digantikeun ku Jon Walker. Taun 2009, Ryan jeung Jon kaluar ti PATD, ti harita personil PATD jadi ngan duaan.\nDiskografi.\nAlbum pertama PATD nya\u00e9ta \"A FEVER YOU CAN'T SWEAT OUT\" (label rekaman:\"Decaydance Records\") anu dil\u00e9l\u00e9r dua \"platinum album\". Taun 2008, PATD ngarilis album \"PRETTY ODD\" (label rekaman:\"Decaydance Records\"). Ieu album jadi jawara \"tangga lagu\" di Australia, sedengkeun di Amerika mah kadua. Album katiluna dirilis taun 2011 ayeuna, kalayan judul VICES &amp; VIRTUES (label rekaman:\"Decaydance Records\"). Ieu album nunjukkeun \u00e9ksist\u00e9nsi PATD najan ngan ny\u00e9sa 2 personil deui."}
{"id": "34450", "revid": "25926", "url": "https://su.wikipedia.org/wiki?curid=34450", "title": "Secondhand Serenade", "text": "Secondhand Serenade nya\u00e9ta salah sahiji \"band rock akustik\" nu dipingpin ku vokalis jeung gitaris John Vesely. Vesely geus ngarilis tilu album studio nepi ka ayeuna tug dingaranan Secondhand Serenade: \"Awake\" dina taun 2007, \"A Twist on My Story\" taun 2008 jeung \"Hear Me Now\" taun 2010. Album munggaranana ngagunakeun r\u00e9kaman \"multitrack\" keur nyieun t\u00e9hnologi sora, sedengkeun album nu kaduana nyokot jalan nu b\u00e9da, kalawan ngagunakeun hiji \"band\" nu had\u00e9 tur \"synthesizer\" sangkan bisa ngawangun sora nu sampurna.\nSajarah munggaran.\nJohn Vesely nyieun Secondhand Serenade di dayeuh tempat man\u00e9hna dumuk, Menlo Park di California, Amerika Serikat dina taun 2004. Dina kamekaranana, rekaman munggaran serenade ngan saukur diwangun ku gitar akustik jeung solo vocal. \nVesely diged\u00e9keun di San Fransisco Bay Area di kulawarga nu resep kana musik. Man\u00e9hna anak ti hiji musisi jazz professional. Alatan kitu, man\u00e9hna geus teu ngarasa ah\u00e9ng ka nu ngaranna musik. Ampir 8 taun ma\u00e9n bass di band-band lokal tur mintonkeun sajumlahing gaya kayaning \"gaya ska\" jeung \"hardcore\" pikeun \"rock\" jeung pop. Sanggeus mangtaun-taun ma\u00e9n bass, Vesely milih ma\u00e9n gitar akustik milu ka \"Ondrasik\u2019s Five for Fighting\". \nVesely mimiti nulis lagu sorangan nalika panggih jeung garwana Candice Vesely. Ngaran Secondhand Serenade sorangan mangrupa salah sahiji otobiografi. Numutkeun John Vesley, mimitina mah sabag\u00e9an ged\u00e9 lagunat\u00e9h dinyanyikeun ku garwana minangka serenades. \n\"Awake\", album solo munggaranana medal dina taun 2005. Taun 2006 Secondhand Serenade jadi artis kahiji independen di \"My Space\". Lagu-laguna dima\u00e9nkeun mangjuta-juta kali ngaliwatan situs. Tuluy Secondhand Serenade nandatangan kontrak jeung Glassnote Records, label anyar nu didistribusikeun ku Warner Brothers. \n Vesely pipisahan jeung garwana dina taun 2008. Tina pipisahan \u00e9ta m\u00e9r\u00e9 id\u00e9 ka man\u00e9hna nepi ka ngaluarkeun album \"A Twist in My Story\"."}
{"id": "34451", "revid": "25926", "url": "https://su.wikipedia.org/wiki?curid=34451", "title": "\u00c9tti R.S.", "text": "\u00c9tti Rochaeti Soetisna atawa leuwih kasohor ku sebutan \u00c9tti R.S, salah sahiji sastrawan Sunda. Lahir di Ciamis tanggal 31 Agustus 1958. Ti leuleutik geus resep kana dong\u00e9ng Sunda jeung sok remen maca sastra Sunda. Nalika \u00c9tti jadi pinunujul ngarang tingkat SMA sa-kabupaten Ciamis, anjeunna mimiti kairut kana dunya nulis. Lantaran \u00e9ta atikanana dituluykeun ka Fakultas Sastra Universitas Padjadjaran (Unpad). \nSam\u00e9m\u00e9h digaw\u00e9 di Dinas Pariwisata Kota Bandung bari ngasuh rubrik PR Kecil HU \"Pikiran Rakyat\", \u00c9tti kungsi jadi guru SMP LPPMRI (1978-1979), SDN Cihaurgeulis V (1978-1989) jeung SMP Yayasan Atikan Sunda (1978-1980). Taun 1997 \u00c9tti nulis t\u00e9sis hasil panalungtikan filologina dina naskah Sunda Kuno \u201cBatara Kala\u201d. Salila tilu p\u00e9riodeu, \u00c9tti kapilih jadi Pupuhu Paguyuban Panglawungan Sastra Sunda (PP-SS). Salian ti \u00e9ta, \u00c9tti og\u00e9 kungsi meunang pangl\u00e9l\u00e9r Hadiah Sastra LBSS jeung Hadiah Sastra Rancag\u00e9 keur buku kumpulan sajakna \"Maung Bayangan\". \u00c9tti og\u00e9 kaasup salah saurang tina 16 wanoja nu kasinugrahan, \"Honorary Police\" atawa Polisi Kehormatan ti Kapolwil Priangan, Kombes Pol Anton Charliyan, MPKn.\nKarya-karyana.\nSajak-sajakna aya nu geus medal dina wangun buku di antarana:\nDina taun 1996, karya dangdingna kapilih jadi pinunjul 1 dina pasanggiri nulis dangding tingkat Jawa Barat. Sawatara sajakna ng\u00e9br\u00e9hkeun situasi tragis diri dina ngahontal tujuan ahirna. \nsalah sahiji Sajak \u00c9tti:\nMaung Bayangan \n\"Kuring maung bayangan!\" \n\"diboro lantaran s\u00e9rong\"\n\"diburu lantaran pamuk\"\n\"s\u00e9rong ciciptaan nu lohong\"\n\"pamuk lantaran dirucuk\"\n\"da puguh jaman durjana\"\n\"Kuring maung bayangan!\"\n\"ringkang didodoho maot\"\n\"r\u00e9nghap diintip ku pati\"\n\"hayang ngider m\u00e9m\u00e9h jengker\"\n\"ngaranjah saacan ajal\"\n\"bari tigin pikeun Gusti\""}
{"id": "34452", "revid": "25926", "url": "https://su.wikipedia.org/wiki?curid=34452", "title": "Candi Borobudur", "text": "Candi Borobudur nya\u00e9ta candi pangged\u00e9na nu aya di Indonesia. Perenahna di Magelang, Jawa Tengah kurang leuwih 40\u00a0km ti Yogyakarta. Ieu candi ngawengku 10 undak, nu mana di unggal undak aya sababaraha stupa. Jumlah stupa nu aya nya\u00e9ta 72 saluareun stupa utama. Di unggal stupa aya patung Buddha. Sapuluh undak ngagambarkeun filsafat Buddha nya\u00e9ta tingkatan Bodhisattya nu kudu dipilampah sangkan bisa ngahontal kasampurnaan jadi Buddha di kayangan. Ieu kasampurnaan digambarkeun ku stupa utama di undak pangluhurna. Struktur Borobudur upami ditingali ti luhur, wangunna siga struktur mandala nu ngagambarkeun kosmologi Buddha jeung cara mikir manusa. \nSalian ti jadi oby\u00e9k wisata, ieu candi og\u00e9 jadi puseur ibadah keur nu ngagem agama Buddha di Indon\u00e9sia, hususna nalika po\u00e9 Waisak. \nSajarah.\nBorobudur diwangun kurang leuwih taun 800 M atawa abad ka-9. Ieu candi diwangun ku masarakat nu ngagem agama Buddha Mahayana dina jaman pamar\u00e9ntahan Wangsa Syailendra nu dipingpin ku Raja Samaratungga. Pangwangunan ieu candi b\u00e9r\u00e9s tutas taun 850-an dina jaman pamar\u00e9ntahan Ratu Pramudawardhani, anakna Samaratungga. Sedengkeun arsit\u00e9k nu miboga jasa dina ieu pangwangunan candi nya\u00e9ta Gunadharma. Kecap Borobudur sorangan dumasar kana bukti tinulis munggaran nu ditulis ku Sir Thomas Stamford Raffles, Gubernur Jendral Britania Raya di Jawa. Hiji-hijina dokum\u00e9n nu ng\u00e9br\u00e9hkeun ayana ieu candi nya\u00e9ta kitab Nagarakretagama nu ditulis ku Mpu Prapanca dina taun 1365. \nIeu candi geus teu digunakeun salila mangabad-abad. Tuluy alatan gunung bitu, ieu candi katutupan ku taneuh vulkanik jeung rupa-rupa tatangkalan.\nTaun 1814 nalika Inggris ngajajah Indon\u00e9sia, Sir Thomas Stamford Raffles ngad\u00e9ng\u00e9 ayana banda purbakala di desa Bumisegoro daerah Magelang. Raffles nitah H.C Cornelius, insinyur Walanda sangkan nalungtik lokasi \u00e9ta banda purbakala. Taun 1835, ieu candi mimiti digali tur tuluy dipugar nepi ka jaman Walanda ngajajah nagri urang. \nSanggeus Indon\u00e9sia merdeka, taun 1956 pamar\u00e9ntah Indon\u00e9sia m\u00e9nta bantuan ka UNESCO sangkan nalungtik karuksakan Borobudur. Tuluy dina taun 1963, kaluar kaputusan resmi pamar\u00e9ntah pikeun ngom\u00e9an Candi Borobudur nu b\u00e9r\u00e9s dina taun 1984. Ti mimiti taun 1991 Candi Borobudur ditetepkeun minangka \"World Heritage Site\" atawa Warisan Dunya ku UNESCO."}
{"id": "34453", "revid": "25926", "url": "https://su.wikipedia.org/wiki?curid=34453", "title": "Tiwu", "text": "Tiwu sabangsa manjah saged\u00e9 kaso. Tiwu anu bahasa Inggrisna \"sugar cane\" nya\u00e9ta tutuwuhan anu dipelakna pikeun bahan baku gula jeung vetsin. Tiwu kaasup tutuwuhan anu rumput-rumputan (Graminae). Tiwu miboga ukuran anu lumayan rada ged\u00e9, jangkungna sakitar 2 nepi ka 4 m\u00e9ter.\nMangpaat Tiwu.\nSalain pikeun bahan dasar gula bodas tiwu og\u00e9 miboga mangpaat s\u00e9j\u00e9na saperti pikeun ubar tradisional. Anu dipak\u00e9 pikeun ubar biasana akar jeung watangna anu amis. Tiwu nu dipak\u00e9 ubar ilaharna tiwu hideung. Tiwu bisa jadi ubar pikeun panyakit jantung, carana keueum tilu akar tiwu hideung. Akar tiwu dikumbah tuluy dikulub ku dua gelas cai nepi ka ngagolak jeung nepi ka jadi sagelaseun. Cai ieu di inum dua kali sapo\u00e9. Sedengkeun pikeun ubar panas, siapkeun watang tiwu hideung sacukupna. Tuluy diperes nepi ka arah caina. Cai tiwu t\u00e9h diinumkeun ka nu gering panas. Salain ti \u00e9ta tiwu og\u00e9 bisa jadi ubar pikeun batuk, carana siapkeun 3-5 buku tiwu hideung, tuluy dibeuleum \u00e9ta tiwu t\u00e9h sanggeus kitu diperes nepi ka ngaluarkeun cai, tuluy inumkeun \u00e9ta caina.\nKandungan Kimia.\nWatang tiwu miboga kandungan cai gula anu kadarna nepi ka 20%."}
{"id": "34454", "revid": "172", "url": "https://su.wikipedia.org/wiki?curid=34454", "title": "Pausahaan Jasa", "text": "Pausahaan jasa nya\u00e9ta hiji pausahaan anu kagiatan poko operasional usahana boga tujuan keur meunangkeun \"pendapatan\" atawa \"penghasilan\" ku jalan ngajualan jeung nyadiakeun jasa-jasa. Pausahaan jasa mangrupa pausahaan anu kagiatan utamana m\u00e9r\u00e9 atawa ngajual jasa.\nKarakteristik Pausahaan Jasa.\nKarakteristik tina kagiatan pausahaan jasa di antarana; (a) barang anu dijual atawa ditawarkeun nya\u00e9ta barang nu fisikna teu ngawujud, (b) teu miboga standar harga nu pasti, (c) bergerak dina widang pelayanan nu ngababarikeun, m\u00e9r\u00e9 kanyamanan, atawa kani\u2019matan ka konsum\u00e9n nu ngabutuhkeunana, (d) teu bisa dipisahkeun, hartina euweuh pamisahan antara produksi jeung penjualan, nu hartina duanana dilakukeun sacara babarengan, (e) teu bisa disimpen hartina jasa henteu bisa disimpen pikeun dijual deui dina waktu nu b\u00e9da.\nJenis Pausahaan Jasa.\nSababaraha pausahaan anu bergerak dina nyadiakeun jasa nya\u00e9ta; (1) Jasa transportasi, misalna pausahaan angkutan umum, taksi, beus, jeung penerbangan. (2) Jasa prof\u00e9si, miasalna Kantor Akuntan Publik (KAP), konsultan pajak, jeung notaris. (3) Jasa hiburan, misalna bioskop, kebon binatang, jeung taman wisata. (4) Jasa tempat tinggal, misalna hot\u00e9l, mot\u00e9l, jeung asrama. (5) Jasa r\u00e9parasi jeung pemaliharaan, misalna b\u00e9ngk\u00e9l mobil jeung motor, pencucian mobil jeung motor. (6) Jasa kecantikan, misalna salon kecantikan."}
{"id": "34456", "revid": "6044", "url": "https://su.wikipedia.org/wiki?curid=34456", "title": "Bask\u00e9t", "text": "Bask\u00e9t nya\u00e9ta kaulinan nu dipa\u00e9nkeun ku dua regu anu masing-masing 5 urang pama\u00e9n. Unggal regu paheula-heula pikeun ngasupkeun bola saloba-lobana kana karanjang lawan jeung nyegah lawan ngasupkeun bola kana karanjanngna sarta meunangkeun bola. Bola bisa dialungkeun, digilindingkeun, digeblug-geblugkeun, sarta didorong saluyu jeung aturan.\nSajarah bask\u00e9t.\nDina taun 1920, urang Cina nu ngumbara di Indon\u00e9sia. Maran\u00e9hna mawa kaulinan bask\u00e9t anu geus mekar di Cina. Jalma-jalma anu ngumbara ngadegkeun sakola Tionghoa. Balukarna, bask\u00e9t mekar di sakola-sakola Tionghoa. Di sakola-sakola Tionghoa, bal bask\u00e9t jadi salah sahiji olahraga wajib anu unggal siswana kudu bisa ma\u00e9n bask\u00e9t. Taun 1930, paguyuban bask\u00e9t mimiti ngadeg. Kota ged\u00e9 saperti Jakarta, Surabaya, Bandung, Semarang, Yogyakarta, jeung M\u00e9danjadi tempat ngumpul nu bask\u00e9t. Dina taun 1930 geus aya paguyuban saperti \"Chinese EnglishSchool\", \"Tionghwa Hwee\", \"Fe Leon Ti Yu Hui\", jeung \"Pheng Yu Hui\" (\"Sahabat\"). \"Sahabat\" nya\u00e9ta klub asal Sony Hendrawan (Liem Tjien Sion), salah sahiji legenda bask\u00e9t Indon\u00e9sia. Sanggeus Proklamasi Kamerd\u00e9kaan, 17 Agustus 1945, olahraga bask\u00e9t mimiti dipikawanoh dikota-kota saperti Yogyakarta jeung Solo. Nalika PON (\"Pekan Olahraga Nasional\") I taun 1948 di Solo, bola bask\u00e9t munggaran dima\u00e9nkeun di \"level\" nasional. Peserta PON I masih diwatesan k\u00e9n\u00e9h og\u00e9 paguyuban-paguyuban pama\u00e9n pribumi saperti PORI Solo, PORI Yogyakarta, jeung \"Akademi Olahraga Sarangan\". Dina taun 1951 nalika pagelaran PON II, bask\u00e9t geus dipa\u00e9nkeun ku lalaki jeung aw\u00e9w\u00e9."}
{"id": "34457", "revid": "25926", "url": "https://su.wikipedia.org/wiki?curid=34457", "title": "Kolesterol", "text": "Kolesterol nya\u00e9ta bahan anu ngandung lemak (lipid) mangrupa bagian tina membran luar s\u00e9l dina jero awak sato. Kolesterol og\u00e9 bisa kapanggih dina distribusi getih manusa. Dua sumber utama kolesterol dina getih asalna tina dahareun jeung produksi di jero ati. Dina jero awak urang aya lemak anu ngawengku kolesterol jahat anu biasa disebut LDL (\"Low Density Lipoprotein\") di mana lemak ieu t\u00e9h cicingna dina pembuluh darah. Sedengkeun kolesterol baik anu sok disebut HDL (\"High Density Lipoprotein\") mangrupa lemak anu bisa liur dina kandungan LDL dina jero awak. Kolesterol normal dina awak nya\u00e9ta 160\u2013200\u00a0mg, jadi numpukna kandungan LDL bisa disingkahan sangkan tetep dina kaayaan normal.\nCara Ngandalikeun Kolesterol.\nSababara cara sangkan urang bisa ngendalikeun kolesterol : "}
{"id": "34458", "revid": "25926", "url": "https://su.wikipedia.org/wiki?curid=34458", "title": "Hoobastank", "text": "Hoobastank nya\u00e9ta grup musik \"rock alternatip\" asal Amerika anu dibentuk taun 1994. Personil Hoobastank ayeuna nya\u00e9ta Doub Robb (vokal), Dan Estrin (gitar) jeung Chris Hesse (drum). Anapon Mark Lappalainen nya\u00e9ta mantan anggota ieu grup musik anu kaluar taun 2005. Sababaraha taun ka hareupna, Hoobastank sok mangung di Da\u00e9rah California kidul. Karir awal Hoobastank meunang loba kritikan, salah sahijina nya\u00e9ta datang ti Radio Wowing anu nyebutkeun y\u00e9n lagu-lagu Hoobastank mah \"derivative\" jeung c\u00e9ng\u00e9ng.\nDiskografi.\nDebut awal ieu grup musik dirilis taun 1997 kalayan judul \"MUFFINS\". Tapi geuningan album \"MUFFINS\" bisa disebut album gagal, kitu og\u00e9 album T\"HEY SURE DON'T MAKE BASKETBALL SHORTS LIKE THEY USED TO\" (1998) jeung \"FORWARD\" (2000). Tapi kaayan robah sanggeus Hoobastank ngarilis album kaopatna anu dijudulan \"HOOBASTANK\" (label rekaman: \"Island Records\"). Ieu album bisa ditarima ku halayak, malah mah meunang dua platinum. Taun 2002, Hoobastank ngarilis album \"THE TARGET\", tapi henteu sasuks\u00e9s album kaopatna. Tapi ieu hal langsung ditebus ku album \"THE REASON\" anu dirilis taun 2003 kalayan lagu andalan \"The Reason, Crawling in the Dark\" jeung \"Running Away\". Album \"EVERY MAN FOR HIMSELF anu dirilis taun 2006 dil\u00e9l\u00e9r \"Gold Medal\". Pamungkas, nya\u00e9ta album \"FOR(N)EVER\" anu dirilis taun 2008 kalayan lagu andalan \"My Turn\", ieu album asup ka posisi 7 \"Billboard Top Rock Album\" di Awal-awal rilisna."}
{"id": "34459", "revid": "25926", "url": "https://su.wikipedia.org/wiki?curid=34459", "title": "Topi", "text": "Topi nya\u00e9ta dudukuy mod\u00e9l luar negri. \nTopi asalna ti Chitral jeung Gilgit da\u00e9rah anu ayeuna ayana di Pakistan beulah kulon. Topi jadi popularitas di antara s\u00e9l\u00e9r-s\u00e9l\u00e9r Pashtun beulah kulon di mimiri abad ka-20, topi t\u00e9h jadi gagantina sorban. Salain ti \u00e9ta topi og\u00e9 jadi popularitas di antara Nuristan jeung Tajik ti Panjeher jeung Badakhshan.\nSajarah topi.\nTopi nya\u00e9ta tutup sirah anu dipak\u00e9 pikeun sababaraha alesan, saperti pikeun upacara atawa agama, pikeun kasalametan, jeung pikeun aks\u00e9sori \"fashion\". Jaman baheula mah topi t\u00e9h jadi indikator status sosial, sedengkeun dina milit\u00e9r n\u00e9mbongkeun kabangsaan, cabang pelayanan, pangkat jeung \"resimen\". Salah sahiji mimiti aya topi dina lukisan makam \"Thebes\" anu n\u00e9mbongkeun hiji lalaki anu keur mak\u00e9 topi jarami. Hal nu s\u00e9j\u00e9na nya\u00e9ta \"Pileus\", topi tangkorak anu basajan, disebut tutup \"Frigia\", mimitina dipak\u00e9 ku \"budak\" anu dib\u00e9baskeun di Yunani, Roma, jeung Pestasos Yunani. Abad ka-16 aw\u00e9w\u00e9 geus marak\u00e9 topi anu disebut topi aw\u00e9w\u00e9, istilah \u00e9ta asalna ti kota Milan Italia, di mana kualitasna alus anu dijieuna dina abad 18. Topi aw\u00e9w\u00e9 sacara tradisional miboga r\u00e9nda, hiasan jeung as\u00e9soris anu disaluyukeun jeung baju anu dipak\u00e9. Abad 19, aw\u00e9w\u00e9 mak\u00e9 topi anu bentukna leuwih ged\u00e9, dihiasan ku pita, kembang, bulu jeung trim kasa. Dina patengahan taun 1920, nalika aw\u00e9w\u00e9 nekteuk buukna jadi pend\u00e9k, loba anu marak\u00e9 topi anu bentukna demprak saperti h\u00e9lem."}
{"id": "34460", "revid": "15233", "url": "https://su.wikipedia.org/wiki?curid=34460", "title": "Pausahaan Dagang", "text": "Pausahaan dagang nya\u00e9ta pausahaan anu kagiatan utamana n\u00e9angan kauntungan (laba) tina hasil ngajual jeung meuli barang dagangan boh sacara tunai boh ngaliwatan transaksi nu sifatna \"kr\u00e9dit\".\nKarakteristik Pausahaan Dagang.\nAya sababaraha anu jadi karakteristik pausahaan dagang di antarana;"}
{"id": "34461", "revid": "25926", "url": "https://su.wikipedia.org/wiki?curid=34461", "title": "Dasi", "text": "Dasi nya\u00e9ta as\u00e9soris papak\u00e9an nu dibeulitkeun kana beuheung ti hareup lamun urang mak\u00e9 baju bukaan. Bentukna lawon anu ipis jeung panjang, anu miboga sisina anu m\u00e9ncos. Dasi t\u00e9h aya dua rupa dasi kukupu jeung dasi panjang.\nSajarah Dasi.\nMasa Romawi kuno geus marak\u00e9 ka\u00e9n pikeun nutupan beuheung jeung tikoro, hususna pikeun para jurucatur. Kamekaran dasi ti mimiti prajurit militer Romawi geus marak\u00e9 dasi. Bukti ayana dasi jaman \u00e9ta nya\u00e9ta ayana dasi dina patung di makam kuno, Xian, Tiongkok. Di masa Shakespeare (1564 \u2013 1616), anu disebut \"ruff\". Kerah kaku tina ka\u00e9n bodas anu bentukna sarupa jeung piring ged\u00e9 anu meulit kana buheung. Pikeun netepkeun bentuk \"ruff\" osok dikanji. Tapi lila kalilaan ruff anu patumpang tindih ngabalukarkeun \"iritasi\", ku sabab kandelna nepi ka sabaraha senti m\u00e9ter. Pikeun nyingkahan iritasi nya diciptakeun \"crava\" dina masa pamar\u00e9ntahan Louis XIV taun 1660-an. Ngan \"Kroasia\" leuwih pantes disebut asalna dasi. Baheula mah kecap \u00e9ta asalna nagara Kroasia anu disebut ku masarakat mah Hrvatska. Dasi mimiti dipak\u00e9 dina abad ka-16 ku prajurit Croation. Maran\u00e9hna marak\u00e9 sapotong ka\u00e9n anu dibeulikeun kana beuheung pikeun papak\u00e9an tradisonal. Satuluyna Perancis ngirut pikeun ngapdosi bentuk papak\u00e9an ieu sanggeus para prajurit kasebut asup ka Perancis. Sababaraha abad ka hareupna, Inggris ngadopsi, lolobana diparak\u00e9 ku tentara, pikeun nutupan baham tina kebul jeung ngajaga sangkan beuheungna haneut. Prakt\u00e9k cara mak\u00e9 ka\u00e9n dina beuheung t\u00e9h sumebar nepi ka Am\u00e9rika. Dina taun 1864 J\u00e9rman jeung Am\u00e9rika mimiti nyieun persi mod\u00e9rn dasi.\nDasi dina Islam.\nDumasar kana sajarahna, Mufti Siraj Desai nyawang y\u00e9n dasi lain simbol salib jeung lain simbol agama. Ku lantaran kitu muslim bisa mak\u00e9 dasi dina kondisi nu tangtu. Tapi, ku sabab dasi jaman ayeuna teu boga pungsi iwal tina mod\u00e9l, jadu makruh hukum mak\u00e9 dasi. Lantaran sar\u00e9at henteu meunangkeun saurang muslim pikeun mak\u00e9 papak\u00e9an anu teu mangpaat. Tapi, lamun di tempat gaw\u00e9 atawa sakola ditungtut pikeun mak\u00e9 dasi lain alatan formal seperti sam\u00e9m\u00e9hna dijelaskeun, jeung lain nurutan budaya barat atawa percaya y\u00e9n dasi t\u00e9h simbol kahormatan, maka hukumna dosa. Saluyu jeung dauhan Alloh, anu hartina \"...Naha maran\u00e9h ngarepkeun kahormatan ti batur (jalma kapir)? Kudu dipikanyaho y\u00e9n sakab\u00e9hna izzah milik Alloh.\u201d (An Nisa 4: 139) Numutkeun Siraj Desai, urang muslim ba\u00e9 mak\u00e9 papak\u00e9an jalma-jalma kapir aslkeun \u00e9ta t\u00e9h alatan kabutuhan, saperti baju jeung calana, tapi ulah percaya kana aj\u00e9n-aj\u00e9n budayana. Lamun hal \u00e9ta dilakukeun \u00e9ta ka asup haram. Sakumaha sabda Rasulullah anu diriwayatkaeun At Thabarani, \"Lain bagian ti urang, saha anu mrakt\u00e9kkeun cara-cara jalma lain ( salain Islam )."}
{"id": "34462", "revid": "25926", "url": "https://su.wikipedia.org/wiki?curid=34462", "title": "Hotel", "text": "Hot\u00e9l nya\u00e9ta hiji wangunan, lambang, pausahaan atawa badan usaha \"akomodasi\" nu nyadiakeun \"pelayanan\" jasa panginapan, nyadiakeun kadaharan jeung inuman sarta fasilitas jasa lianna anu sakab\u00e9h pelayanan \u00e9ta t\u00e9h keur masarakat umum, boh nu meuting di \u00e9ta hot\u00e9l boh nu ngagunakeun fasilitas nu tangtu nu dipiboga ku \u00e9ta hot\u00e9l. Wangenan hot\u00e9l dumasar Kaputusan Menteri Parpostel no KM 94/HK103/MPPT 1987, hot\u00e9l mangrupa hiji jenis \"akomodasi\" nu ngagunakeun sabagian atawa sakab\u00e9h wangunana pikeun nyadiakeun jasa pelayanan, panginapan, kadaharan jeung inuman sarta jasa lianna keur umum nu dikokolakeun sacara kom\u00e9rsial sarta nyumponan katangtuan persaratan nu ditangtukeun dina kaputusan pamar\u00e9ntah.\nKarakteristik Hot\u00e9l.\nNu ngab\u00e9dakeun antara hot\u00e9l jeung industri lianna nya\u00e9ta; (a) industri hot\u00e9l kagolong industri \"padat modal\" sarta \"padat karya\", (b) dipangaruhan ku kaayaan jeung parobahan s\u00e9ktor \u00e9konomi, pulitik, sosial, budaya, jeung kaamanan lingkungan, (c) ngahasilkeun jeung masarkeun sacara babarengan jeung temapat diaman jasa layanana dihasilkeun, (d) waktu operasi salila 24 jam sapo\u00e9, (e) ngajadikeun konsum\u00e9n siga raja atawa patner dina usaha.\nJenis Hot\u00e9l.\nNangtukeun jenis hot\u00e9l teu leupas tina kabutuhan konsum\u00e9n jeung ciri atawa sifat has nu dipiboga ku wisatawan (Tarmoezi, 2000). Dumasar \u00e9ta hal, bisa ditempo tina lokasi di mana hot\u00e9l dibangun, nepi ka dikelompokkeun jadi; (a) Citi hotel, hotel nu lokasina di perkotaan, biasana keur masarakat nu boga maksud cicing sakeudeung. City hotel og\u00e9 salaku tempat transitl sabab biasana dicicingan ku para palaku bisnis nu ngamangpaatkeun fasilitas jeung palayanan bisnis nu disadiakeun ku hot\u00e9l. (b) R\u00e9sid\u00e9ntial hot\u00e9l, hotel nu lokasina di da\u00e9rah pasisian kota ged\u00e9 nu jauh ti karam\u00e9an kota, tapi babari ka tempat kagiatan usaha. Ieu hotel lokasina di da\u00e9rah-da\u00e9rah tenang, utaman lantaran keur masarakat nu hayang cicing lila. (c) Resort hotel, hotel nu lokasina di da\u00e9rah pagunungan atawa pantai, di ujung dano atawa ujung aliran walungan. (d) Mot\u00e9l (motor hotel), lokasina di pasisian atawa disanjang jalan raya nu ngahubungkeun hiji kota jeung kota ged\u00e9 lianna, atawa di pasisian jalan raya deukeut ka gapura atawa wates kota ged\u00e9.\nKlasifikasi Hot\u00e9l.\nNumutkeun kaputusan dir\u00e9ktorat J\u00e9ndral Pariwisata, Pos dan T\u00e9l\u00e9komunikasi no 22/U/VI/1978 tanggal 12 Juni 1978 (Endar Sri, 1996 : 9), klasifikasi hot\u00e9l dib\u00e9dakeun ku ngagunakeun simbol b\u00e9ntang antara 1-5. Beuki loba b\u00e9ntang nu dipiboga ku hiji hotel, beuki alus kualitasna. Penilaian dilakukeun salila 3 taun sakali mak\u00e9 tatacara sarta nangtukeunana dilakukeun ku Direktorat Jendral Pariwisata."}
{"id": "34463", "revid": "25926", "url": "https://su.wikipedia.org/wiki?curid=34463", "title": "Bioskop", "text": "Bioskop nya\u00e9ta gambar hirup dina layar atawa tembok bodas asal tina pita film nu diputer.\nSajarah Bioskop di Indon\u00e9sia.\nAyana bioskop kahiji di Indon\u00e9sia teu bisa dipastikeun, bioskop permanen di Vitascope Hall, Buffalo, New York.\nLamun di Amerika bioskop permanen kahiji lahir dina Oktober 1896, di Indon\u00e9sia dina tanggal 5 D\u00e9s\u00e9mber 1900 film mimitian asup ka Hindia Walanda.\nLain gedong bioskop, tapi di imah urang Belanda di Kebon Jahe. \nNu ngayakeun pintonan \"De Nederlandsch Bioscope Maatschappij\".\nHarga tiket kelas I, 2 gulden; kelas II, 1 gulden sarta kelas III, 50 sen. Tempat ieu ngarobah ngaran jadi The Roijal Bioscope dina tanggal 28 maret 1903.\nPintonan \"gambar idoep\" landian film mimitian dipintonkeun ka balar\u00e9a leuwih lega, antara s\u00e9j\u00e9n di Deca Park (Gambir), Lapang Tanah Abang, Lapang Mangga ged\u00e9, Lapang Stasiun Dayeuh, anu sakab\u00e9hna di Batavia.\nKons\u00e9p \u201cbioskop\u201d pohara basajan, ngan ditutupan tembok bilik tanpa hateup, meureun kawas layar tancep ayeuna.\nSawatara gedong bioskop permanen nangtung di Batavia tuluy aya bioskop ngaranna Elite, Deca Park, Capitol, Rialto . \nDina mangsa \u00e9ta mak\u00e9 kons\u00e9p \"art noveau\" (seni anyar) anu og\u00e9 mindeng disebut \"seni dekoratif\" atawa \"art deco\".\nIeu pisan aliran seni anu ngembang dina taun1890-1905 di \u00c9ropa anu nyangkaruk sagala rupa wangun seni murni sarta seni terapan kaasup karya arsitektur pikeun bioskop.\nTanggal 31 D\u00e9s\u00e9mber 1926 nepi ka 6 Januari 1927, \"Loetoeng Ka saroeng\", film lokal kahiji diputer di sagala rupa bioskop di Bandung, antara s\u00e9j\u00e9n di Elita sarta \"Oriental Bioscoop\", Film anu diproduksi NV Java Film Company \u00e9ta og\u00e9 diputer di Bioskop Majestic, di \u00e9lit Jalan Braga, Bandung.\nTanggal 13 S\u00e9ptember dijieun Persatuan Bioskop Hindia Walanda (\"Nederlandsch Indiesche Bioscoopbond\") di Jakarta.\nNurutkeun Pupuhu Tinimbangan Perfilman Nasional (BP2N) HM Johan Tjasmadi - man\u00e9hna anyar ngaluarkeun buku 100 taunBioskop di Indon\u00e9sia - aya 225 bioskop anu aya di Hindia Walanda. Bioskop kasebut antara s\u00e9j\u00e9n hadir di Bandung (9 bioskop), Jakarta (13 bioskop), Surabaya (14 bioskop) sarta Yogyakarta (6 bioskop).\nSam\u00e9m\u00e9h Jepang asup aya kira-kira 300 gedong bioskop di Indon\u00e9sia.\nJumlah \u00e9ta ngurangan ancik 52 gedong anu sumebar di Jakarta, Yogyakarta, Semarang, Surabaya, Malang.\nAnu mimiti leungit nya\u00e9ta bioskop sinegertengah ka handap.\nLoba gedong bioskop alih fungsi jadi gudang pikeun neundeun bahan poko.\nFilm dina mangsa \u00e9ta dianggap henteu metot alatan harga tiketna kawilang mahal.\nPasca kemerdekaan, mecenghul tilu lembaga perfilman: \"Pausahaan Produksi Film, Pausahaan Peredaran Film, sarta Perfini\" (Pausahaan Film Nasional Indon\u00e9sia).\nBioskop Metropole resmi operasi, pintonan film munggaran \"Annie Get Your Gun\" di Menteng, Jakarta. Rahmi Rachim Hatta - pamajikan Wawakil Pr\u00e9sid\u00e9n Mohammad Hatta, Haji Agus Salim sarta Sultan Hamengkubuwono IX ngaresmikeun bioskop anu mahi 1.500 tempat diuk.\nBioskop anu miboga tema \"art deco\" \u00e9ta dirarancang ku Liauw Goan S\u00e9\u00e9ng.\nf\u00e9stival Film Indon\u00e9sia (FFI) kahiji, 30 Maret \u2013 5 April 1955. \n\"Lewat Jam Malam\", kalayan sutradara Usmar Ismail t\u00e9mbong minangka film pangalusna, FFI lumangsung di Metropole sarta Cathay.\nDi bioskop \u00e9ta ula apda 10 April 1955 lahir PPBSI (\"Persatuan Pangusaha Bioskop Seluruh Indon\u00e9sia\").\nGara-gara pulitik sempet lumangsung pemboikotan film-film Am\u00e9rika, Sawatara gedong bioskop sempet dibeuleum.\nFilm ti Rusia, India, Malayu, Filipina mimitian loba medar.\nDina mimiti Orde Anyar 1966 film Am\u00e9rika balik bisa ditonton balar\u00e9a.\nPPBSI sarta sawatara organisasi sajenis sapuk ngahiji jadi GPBSI (\"Gabungan Pangusaha Bioskop Seluruh Indon\u00e9sia\") dina D\u00e9s\u00e9mber 1970.\nDi sisi s\u00e9j\u00e9n alatan dibukana kasempetan pikeun mengimpor film jumlah bioskop dina taun1969-1970 di Indon\u00e9sia kacatet 653 bioskop. Jumlah \u00e9ta ngaronjat dina taun1973 jadi 1.081.\nMimitian diwanohkeun bioskop sinepleks anu dipikawanoh minangka \u201c21\u201d anu dikokolakeun ku pausahaan Subentra milik pangusaha Sudwikatmono. Kartika Chandra Th\u00e9ater di Jalan Jenderal Gatot Subroto nya\u00e9ta salah sahiji anu kahiji ngawanohkeun kons\u00e9p hiji gedong opat rohang bioskop.\nNu ngajaga loket sarta panto bioskop diwangun ti awewe geulis jeung baju batik sarta rok panjang.\nKons\u00e9p sinepleks nyieun jumlah rohang pintonan bioskop nambahan. taunieu aya 3.048 layar. Kalayan fasilitas anu m\u00e9r\u00e9 nah, jelema leuwih kabetot lalajo di sinepleks. \nBioskop \"non-21\" mimitian laleungit, \u00e9l\u00e9h bersaing.\nSedengkeun film nasional anu biasana ngalad\u00e9nan golongan \u00e9ta kawas henteu boga tempat. Jumlah produksi film nasional og\u00e9 merosot. Di sisi s\u00e9j\u00e9n, bioskop di Indon\u00e9sia ampir sakumnana dikawasa ku raramat sinepleks 21.\nJumplukan sinepleks 21 bioskop kalayan kons\u00e9p kelas di luhur 21 dawam: XXI sarta The Premiere. taun2007 Blitzmegaplex aya mimti di Paris Van Java, Bandung.\nTanggal 18 Pebruari, Warta y\u00e9n film impor saprak 18 Pebruari moal medar deui di bioskop Indon\u00e9sia, Tapi sanggeus kira-kira tilu bulan bioskop ngan dieusi film lokal sarta film deungeun sarta sepi peminat, aya harepan umum film Indon\u00e9sia bisa lalajo deui film Hollywood.\nDina 18 M\u00e9i Dirjen B\u00e9a Cukai Kementerian Keuangan Agung Kuswandono, di Kantor Kementerian Kaduitan ngomong, \u201cHutang salah importir badag anu geus dibayarkan Rp 9 milyar, jadi maran\u00e9hanana kaci impor film deui, tapi kudu luyu jeung aturan anu aya.\u201d "}
{"id": "34464", "revid": "11449", "url": "https://su.wikipedia.org/wiki?curid=34464", "title": "\u00c9t\u00e9m", "text": "\u00c9t\u00e9m nya\u00e9ta pakakas sabangsa p\u00e9so anu dijieun husus paranti ngala par\u00e9 ranggeuyan.. \"Peperenian Urang Sunda\". Bandung: Kiblat Buku Utama&lt;/ref&gt; \u00c9t\u00e9m atawa \"ketam\" nya\u00e9ta salah sahiji p\u00e9so leutik anu dipak\u00e9 keur ngala par\u00e9 lamun keur pan\u00e9n, biasana par\u00e9 nu geus diala t\u00e9h langsung \"digebug.\" Masarakat Sunda umumna loba nu ngagunakeun \u00e9t\u00e9m t\u00e9h keur ngala par\u00e9 ti batan ngagunakeun p\u00e9so atawa arit, sabab aya carita atawa sajarah karuhun anu dipercaya pisan ku masarakat Sunda ti bihari nepi ka kiwari. di antara sabagian potongan caritana nya\u00e9ta nalika par\u00e9 pan\u00e9n, masarakat tradisional Sunda jeung Jawa ulah ngagunakeun arit atawa bedog pikeun ngala par\u00e9, maran\u00e9hna kudu ngagunakeun \u00e9t\u00e9m, p\u00e9so leutik nu bisa disumputkeun dina dampal leungeun. Masarakat Sunda percaya y\u00e9n d\u00e9wi par\u00e9 Nyi Pohaci Sanghyang Asri nu miboga jiwa had\u00e9 tur \"handap asor\", bakal sieuneun ningali bedog jeung arit mah. Salian ti, \u00e9ta kapercayaan y\u00e9n d\u00e9wi t\u00e9h ngawujud dina par\u00e9 nu kudu dipikahormat. Nepi ka ayeuna \u00e9ta kapercayaan t\u00e9h masih dipertahankeun ku masarakat, contona upacara tradisional pan\u00e9n par\u00e9 masarakat Sunda nu disebut S\u00e9r\u00e9n taun. \u00c9ta upacara t\u00e9h masih k\u00e9n\u00e9h dilaksanakeun di sababaraha tempat di da\u00e9rah Sunda, di antarana Kuningan, Sukabumi, Banten, jeung Bogor."}
{"id": "34465", "revid": "25926", "url": "https://su.wikipedia.org/wiki?curid=34465", "title": "Simple Plan", "text": "Simple Plan nya\u00e9ta salah sahiji grup musik aliran \"punk-pop acts\" asal Kanada anu kawilang suks\u00e9s. Anggotana nya\u00e9ta Pierre Bouvier (vokal), Jeff Stinco (gitar), David Desrosiers (bass), Sebastien Lefebvre (gitar), jeung Chuck Comeau (drum).\nAwal Kabentuk.\nAwalna Bouvier jeung Com\u00e9au nya\u00e9ta personil grup musik Reset anu harita kasohor pisan di Kanada, malah mah kungsi tur bareng MxPx, Teen Foot Pole jeung Face to Face. Terus Com\u00e9au kaluar lantaran hayang kuliah, tapi dua taun ka hareupna Com\u00e9au kaluar ti kuliahna terus gaw\u00e9 bareng jeung Stinco sarta Lefebvre pikeun nyieun grup musik anyar. Bouvier anu masih k\u00e9n\u00e9h jadi personil Reset ahirna ngiluan jeung proy\u00e9k Com\u00e9au sabada papanggih di \"Sugar ray Show\". Desrosiers og\u00e9 teu poho diajakan, sanggeus limaanana ngumpul, ti harita lahir grup musik Simple Plan anu nepi ka ayeuna can kungsi gonta-ganti personil.\nDiskografi Album.\nSimple Plan ngadadak kasohor sabada ngarilis album \"No Pads, No Helmets...Just Balls\" anu dirilis tanggal 19 Maret 2002 kalayan label rekaman nya\u00e9ta \"Atlantic\". Suks\u00e9s ieu diteruskeun di Album kaduana anu dijudulan \"Still not Getting any\" anu dirilis tanggal 26 Oktober 2004 kalayan label rekaman \"Lava Records\". Lagu andalan dina ieu album nya\u00e9ta \"Welcome to My Life\". Taun 2008, Bouvier, spk ngarilis album anu judulna \"Simple Plan\". Anu pamungkas, Simple Plan ngarilis albm \"Get Your Heart On!\" tanggal 21 Juni 2011."}
{"id": "34467", "revid": "6004", "url": "https://su.wikipedia.org/wiki?curid=34467", "title": "Carita Biasa", "text": ""}
{"id": "34468", "revid": "11449", "url": "https://su.wikipedia.org/wiki?curid=34468", "title": "Bantal", "text": ""}
{"id": "34469", "revid": "172", "url": "https://su.wikipedia.org/wiki?curid=34469", "title": "Lentong", "text": "Lentong Nya\u00e9ta pakakas kalimah atawa alat sintaksis nu mangrupa pola robahna nada jeung tekenan nu binarung jeung randegan waktu ngucapkeun kalimah katut babagianana; pola m\u00e9r\u00e9 tekenan binarung jeung turun atawa na\u00e9kna nada nu dipungkas ku randegan. Lentong kaasup unsur prosodi atawa supras\u00e9gm\u00e9ntal, tegesna unsur anu aya di luareun basa tulis, ayana dina lisan.\nNu kaasup kana lentong nya\u00e9ta dangka, tekenan, randegan, wirahma, jeung nada. Ari nu dimaksud dangka nya\u00e9ta jangka waktu atawa kuantitas; panjang pondokna sora diucapkeun; lila sakeudeungna sora diucapkeun. Dangka ilaharna aya dina kecap ku cara ngedalkeun salah sahiji engangna leuwih panjang. Anu dimaksud tekenan nya\u00e9ta aks\u00e9n, tanda diakritis. Anu dimaksud randegan nya\u00e9ta eureunna sora waktu nyarita luyu jeung kakuatan engapan, bisa panjang (pungkas), bisa sakeudeung (sedeng). anu dimaksud nada nya\u00e9ta fon\u00e9m supras\u00e9gm\u00e9ntal anu mangrupa geteran sora.\nAhli Basa Sunda urang Walanda, Sierk Coolsma n\u00e9t\u00e9lakeun y\u00e9n urang Sunda nyaritana t\u00e9h laun tur rintih, lentongna an\u00e9h, sada ngalagu jeung loba embatanana. Saterusna inyana nerangkeun kieu: Umumna, engang kadua ti ahir anu sok dib\u00e9daskeun atawa diteken t\u00e9h, iwal upama engang kadua ti ahir t\u00e9a disilabikeun (inti engangna) vokal [e], e pepet. dina kecap nu pand\u00e9na kitu mah tekenan t\u00e9h dina engang ahir.\nLentong nanya b\u00e9da jeung lentong ngajawab, kitu deui jeung lentong nitah. Malah lentong budak teu sarua jeung lentong kolot. Atuh lentong nyi mojang teu sarua deuih jeung lentong ki bujang. Lentong Sunda anu kad\u00e9ng\u00e9 b\u00e9da pisan jeung lentong lulugu nya\u00e9ta lentong urang Kan\u00e9k\u00e9s (Baduy). Jadi lain kekecapanana ba\u00e9 anu b\u00e9da jeung basa Sunda Priangan t\u00e9h."}
{"id": "34471", "revid": "29269", "url": "https://su.wikipedia.org/wiki?curid=34471", "title": "Yunani", "text": "Yunani, og\u00e9 kawanoh salaku Hellas jeung resmina R\u00e9publik Yunani (Hellenic Republic) mangrupa hiji nagara di \u00c9ropa tenggara. Yunani tepung wates jeung Albania, Mak\u00e9donia, jeung Bulgaria di kal\u00e9r, jeung Turki di w\u00e9tan. Laut Aegea aya di w\u00e9taneun daratan utama Yunani, Laut Ionia di kulon, jeung Laut Tengah di kidul.\nBabagian administratif.\nTi r\u00e9formasi Program Kallikratis dipak\u00e9keun dina 1 Januari 2011, Yunani diwangun ku tilu belas p\u00e9rif\u00e9ri dibagi kana 325 kotamadya. Aya og\u00e9 hiji da\u00e9rah otonom, Gunung Athos (, \"Gunung Suci\")."}
